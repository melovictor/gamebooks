<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/tm.xsd">
  <p id="back_cover">
    <text>
        [p]1615-öt írunk… A szamurájok korába utaztál vissza. Nindzsák, veszélyes kémek és gyilkosok leselkednek rád. Tigrisverembe vethetnek, kalózok kezébe kerülhetsz. Gyorsan kell cselekedned: szembeszállsz-e a nindzsákkal, vagy elmenekülsz? A helyes döntéstől függ, hogy biztonságba jutsz-e, vagy foglyul ejt az idő? Ha kész vagy szembenézni ezer veszéllyel, indul az időgép…[/p]
    </text>
    <next id="background"/>
  </p>
  <p id="background" display="A küldetés">
    <text>
        [p]Japánba kell visszamenned, a sógunok korába, és a történelem, leghíresebb szamurájának kardjával kell hazatérned.[/p]
        [center][em]A szamuráj lelke a kardja.[/em][/center]
        [p]Ez egy híres középkori japán mondás, amikor a szamurájoknak nevezett katonák karddal, lándzsával és más kézifegyverekkel csatáztak. Már a 900-as évek előtt, mintegy 1870-ig a szamuráj legfontosabb tulajdona a kardja volt. A szamurájok soha, még alvás közben sem váltak meg a kardjuktól![/p]
        [p]Minden szamurájok leghíresebb és legjobb kardforgatója Mijamoto Muszasi volt, aki 1584 és 1645 között élt. Szinte egész életében Japánt járta, tanulmányozva a különböző harci technikákat, párbajozott, és csatákat vívott.[/p]
        [p]Feladatod, hogy megtaláld Muszasit, és elhozd híressé vált kardját. Ha sikert akarsz elérni a szamurájok között, becsületesen kell élned, és óvatosnak kell lenned! Japán ebben az időben veszélyes hely… bármelyik szamuráj, ha kedve tartja, minden ok nélkül kettéhasíthat.[/p]

        [p class="sectionTitle"]Felszerelés[/p]
        [p]Lesz nálad Mijamoto Muszasiról egy rajz, amin körülbelül negyvenéves, hogy felismerhessed.[/p]
        [p]Korhű öltözetben leszel kalandozásod során, és a holmidat egy kis tarisznyában viszed.[/p]
        [p class="inlineImage"][img src="resources/tm3/equipment.jpg" /][/p]
        [p]Válassz az útra egyvalamit a három felsorolt dologból! Még hasznos lehet.[/p]
        [ul data-item-choice="initInv" data-max-choice="1"]
            [li][span class="takeItem" data-id="1003" data-amount="1" data-group="initInv"]Gyufa[/span][/li]
            [li][span class="takeItem" data-id="1004" data-amount="1" data-group="initInv"]Fésű[/span][/li]
            [li][span class="takeItem" data-id="1005" data-amount="1" data-group="initInv"]Zselés cukorka[/span][/li]
        [/ul]

        [p class="sectionTitle"]Adatbank[/p]
        [p]A szamurájokról és a középkori Japánról felsorolt adatok segítenek küldetésed teljesítésében![/p]
        [p]A szamuráj számára[/p]
        [ol][li]A becsület mindennél, még az életnél is fontosabb.[/li]
        [li]Csak szamurájok viselhettek két kardot.[/li]
        [li]Muszasi idejében a törvény szerint a szamuráj szinte bárkit megölhetett.[/li]
        [li]A nindzsák különösen veszélyes kémek és orgyilkosok voltak. Jobbára fekete öltözéket viseltek, és nem voltak szamurájok.[/li]
        [li]A szamurájok és a nindzsák között nők is előfordultak.[/li]
        [li]Muszasi Mimaszaka tartomány Mijamoto falujában született. Sok japánhoz hasonlóan más-más nevet használt különböző életkorban. Ben No Szukének hívták gyermekkorában, ifjúként Takedzónak nevezték.[/li]
        [li]Muszasi több karddal rendelkezett élete során.[/li]
        [li]Muszasi alakította ki azt a stílust, melyben egyszerre két kardot, egy hosszút és egy rövidet használtak.[/li]
        [li]Muszasit néha a Kard Szentjének, vagyis Kenszei-nek is nevezték.[/li]
        [li]Halála előtt Muszasi megírta az [em]Öt küzdőtér[/em] című könyvét, amely stratégiáról és taktikáról szól.[/li]
        [li]Muszasi utolsó napjait egy barlangban töltötte.[/li]
        [li]Muszasi egyik kedvenc mondása volt: „Keresd a víz útját!” Értve ezalatt, hogy a szamuráj tanuljon meg oly könnyedén mozogni, ahogy a víz folyik.[/li]
        [li]1634 táján Muszasi Kjúsú szigetén Ogura faluban iskolát alapított.[/li]
        [li]A sógun a császár helyettesének felelt meg, és Muszasi korában ő uralkodott.[/li]
        [li]Ekkor Japánnak két fővárosa volt: Edo, a sógunátus fővárosa és Kiotó, a császárváros.[/li]
        [li]1615-ben Muszasi Oszaka váránál hadakozott.[/li][/ol]
    </text>
    <next id="1"/>
  </p>
  <p id="1">
    <text>
        [p]Forró nyári délután egy is falu közepén állsz. A házak bambuszból és gallyakból épültek, kivéve egy nagy házat, amely olyan, mintha deszkából és vályogból lenne. A legnagyobb ház ajtaja felett japán betűs felirat látható.[/p]
        [p]De rossz előérzeted támad. A falu elhagyatott és valószínűtlen. Kiáltás hallatszik, a nagy vályogház sarkához rohansz, és körülnézel.[/p]
        [p]Két férfi áll egymással szemben, görbe kardokkal. A ruhájukból ítélve szamuráj harcosok. Mögöttük vakító fény. A nap is különös, mintha négy is lenne, nem egy.[/p]
        [p]– Készülj a halálra! – mondja az egyik férfi. Kardja villog a fényben.[/p]
        [p]– Mindig készen állok – felel a másik.[/p]
        [p]Alaposan megnézed őket. Az egyik rongyos, piszkos, rövid ujjú kabátot – kimonót – visel, és hosszú nadrágot. Két kardja van, egy hosszú és egy rövid. Ismerősnek tűnik. Talán Muszasi? A tarisznyából előveszed Muszasi képét, megnézed. Igen, lehet, hogy Muszasi. A másik, a teljes vértezetet, sisakot és furcsa maszkot viselő szamuráj azt mondja:[/p]
        [p]– Megtisztelve érzem magam, hogy Mijamoto Muszasi fejét vehetem.[/p]
        [p class="inlineImage"][img src="resources/tm3/3.jpg" /][/p]
        [p]Ez tényleg Muszasi. Milyen szerencse, hogy ilyen gyorsan megtaláltad. Muszasi megszólal:[/p]
        [p]– Iejaszu egyetlen embere sem tudta a fejemet venni a szekigaharai csatában. Miért engedjem meg neked?[/p]
        [p]A másik szamuráj Muszasi felé tör. Oly gyorsan mozognak, alig látni, mit csinálnak. Azután észreveszed, hogy a felvértezett szamuráj elesik, a kardja tízlábnyira a porban hever. Muszasi föléje hajol, két kardja tükörként fénylik. Muszasi kiütötte a másik kardját, és megnyerte a küzdelmet.[/p]
        [p]Rohansz hozzá gratulálni.[/p]
        [p]– Hé![/p]
        [p]– Állj meg! Örült![/p]
        [p]Emberek ordítoznak… veled. Nem látod őket, mert túl erős a fény. Mi ez a fény? Miért olyan dühödtek?[/p]
        [p]Megfordulsz, és ellenkező irányba futsz. Megpillantasz egy raktárépületet, arra veszed az irányt. De amikor mögé kerülsz, megállsz és nem érted. Nem is raktár. Csak egy fal. Hátul fatámasztékok tartják, vastag, fekete elektromos vezetékeket és fűrészbakokat látsz.[/p]
        [p]Mi történik itt?[/p]
        [p]Valaki megragadja a vállad, maga felé fordít. Farmert és edzőcipőt, godzillás pólót visel. Mi a csuda dolga lehet az ősi Japánban? Hát ez lehetetlen![/p]
        [p]– Mit csinálsz itt?! – kérdi mérgesen. – Filmfelvételt készítünk.[/p]
        [p]Mások is köréd gyűlnek, köztük van Muszasi. Látod, hogy smink van az arcán.[/p]
        [p]Rájössz, hogy mi történt. Muszasi ősi japán faluja helyett az időgép egy filmfelvételre vitt, ahol film készül az életéről.[/p]
        [p]Az egyik technikus a négy fényes lámpa mellett kivezet a színről.[/p]
        [p]Ahogy elhagyod a beállítást, egy papírlapot veszel észre a falon. Az áll rajta, hogy a következő jelenet Muszasi tartományában játszódik, Kanemicu kardműves műhelyében.[/p]
        [p]Hm! Most két dolgot tudtál meg: először azt, hogy Muszasi harcolt a szekigaharai csatában, másodszor a kardműves nevét… valószínűleg ő készítette Muszasi kardját.[/p]
        [p]Ránézel az emberre, aki a film helyszínéről kivezet.[/p]
        [p]– Bocsánat – mondod –, tudja-e, hogy mikor vívták a szekigaharai csatát?[/p]
        [p]A férfi bólint.[/p]
        [p]– Ami azt illeti, tudom. 1660 szeptemberében, a szekigaharai síkon… innen a neve.[/p]
        [p]Megköszönöd, és a filmstúdió kapujában elváltok. A csata idején Muszasi fiatal volt. Talán megtalálod.[/p]
    </text>
    <next id="11">Ugorj 1600-ba, a szekigaharai csata idejébe!</next>
  </p>
  <p id="5">
    <empty />
  </p>
  <p id="6">
    <text>
        [p]Egyedül vagy a tengerparton. Hullámok verik a sziklákat, sós permetet szórva rád. A magasban sirályok rikoltanak, köröznek. Hol vagy… milyen korban?[/p]
        [p]Elindulsz a parton. Amikor egy sziklaszirt mellett haladsz el, két férfi ugrik elő, megragadnak. Hatalmasak, prémmel díszített bőrruha van rajtuk. A bajszuk hosszú, és a tekintetük ördögi.[/p]
        [p]Kik ezek?[/p]
        [p]Összekötözik a kezed, és előttük kell menned. Az egyik arcán óriási sebhely. Rövid, egyenes kardjával megbök.[/p]
        [p]– Siess! – mondja.[/p]
        [p]Nagy szikla mögé lök, megáll. Élénk színű vitorlások százai horgonyoznak az előtted elterülő kikötőben. A parton vagy ezer ember nyüzsög, foglyul ejtőidhez hasonlóan öltözve.[/p]
        [p]Egy tiszteletet parancsoló férfi elé vezetnek, akinek az övén széles kard és három tőr függ. Meghuzigálja hosszú bajuszát, és rád tekint.[/p]
        [p]– Kubiláj vagyok, minden mongolok kánja, a hatalmas Dzsingisz kán unokája. – Azért jöttünk, hogy meghódítsuk Japánt. Esküdj hűséget nekem![/p]
        [p]Elvisznek, egy közeli elkerített helyre kerülsz.[/p]
        [p class="inlineImage"][img src="resources/tm3/3.jpg" /][/p]
        [p]Más rabok is vannak ott, mind japánok. Odamész egy magas, bekötözött karú férfihoz.[/p]
        [p]– Elnézést kérek – mondod. – Kik ezek az emberek?[/p]
        [p]A férfi keserűen felnevet.[/p]
        [p]– Nem ismered a barbár mongolokat Kínából? Azt hittem, Kjúsúban mindenki hallott róluk.[/p]
        [p]– Utazgattam – mondod. – Sok mindent elfelejtettem, még az évszámot is.[/p]
        [p]– Ezt könnyű megállapítani – mondja. – Hacsigacu van, nyolcadik hónap huszonötödike. – Ez augusztus huszonötödikét jelenti.[/p]
        [p]– Melyik év, uram?[/p]
        [p]– Év? Hosszú utat tehettél meg. 1281 van.[/p]
        [p]1281! A tizenharmadik században vagy, a mongol megszállás kellős közepén. Muszasi még háromszáz évig meg se születik.[/p]
        [p]Kiáltásokat, csatazajt hallasz a közeli dombok mögül. Nagy csapat mongol támolyog lefelé a dombokon, a szamuráj harcosok serege nyomul mögöttük. A téged őrző mongolok felugranak, és megragadják lándzsáikat.[/p]
        [p]– Indulj! – üvöltenek.[/p]
        [p]Az őrök a partra tuszkolnak, ahol hajóik horgonyoznak. A mongol hajó sötét, büdös fenekére visznek, a falhoz láncolnak. Sok rab van a kis helyiségben. Nem ugorhatsz az időben, ha mások látnak. Elálmosodsz, majd elszundítsz.[/p]
        [p]Hintázó mozgásra ébredsz. A hajó himbálódzik. Észreveszel egy rést a közelben, odamászol és kitekintesz.[/p]
        [p]Az égen sötét fellegek gyűltek. Zuhogó eső veri a tengert és a hajót.[/p]
        [p]A vihar dobálja a hajót, téged a mögötted levő emberhez taszít. Kint a szél egyre hevesebb, az eső dobolása is hangosabb.[/p]
        [p]A hajó mintha az orrára állna, te és a többi rab a helyiség végébe zuhantok.[/p]
        [p]Túl nagy a láncra nehezedő nyomás… elszakad, szabad vagy.[/p]
        [p]Gyorsan kinyitod a csapóajtót, a fedélzetre mászol.[/p]
        [p]Előtted harminc láb magas hullám tornyosul. Nem csoda, hogy a hajó ilyen hevesen hánykolódik. Az emberek parancsokat üvöltenek egymásnak.[/p]
        [p]A korlát felé mászol. Egy percre a szél mintha alábbhagyna, az eső nem olyan heves. Más hajókat is látsz, és…[/p]
        [p]Sziklás part felé sodorja a hajókat a víz. ziklának fogtok ütközni. Ezzel a sebességgel a ók ezer darabra törnek.[/p]
        [p]Az egyik rab nevet melletted. Teljesen őrült.[/p]
        [p]– Hát nem csodálatos? – mondja. – A hódítókat a tájfun pusztítja el. Az istenek megvédik a szigeteinket. Ez a kamikaze… az isteni szél.[/p]
        [p]– De velük együtt pusztulunk mi is! – válaszolod.[/p]
        [p]A férfi vállat von.[/p]
        [p]– Ez nem fontos.[/p]
        [p]Csóválod a fejed. Lehet, hogy neki nem fontos, de te nem akarsz sziklához csapódni és megfulladni. Végre kell hajtanod a megbízatást.[/p]
        [p]Hatalmas hullám csap át a hajón. Mire a víz visszahúzódik, már el is sodorta az embert, akivel beszéltél. Újabb hullámhegy tornyosul, elárasztja a hajót. Senki más nincs a fedélzeten.[/p]
        [p]Több mint háromszáz évvel megelőzted a kort. Ugorj háromszáz évet a jövőbe, hogy visszatérj Muszasi idejébe! De hová?[/p]
    </text>
    <next id="24">Ugorj háromszáz évet a jövőbe, menj Edóba!</next>
    <next id="44">Ugorj háromszáz évet a jövőbe, menj Oszakába!</next>
    <hint>Tudod-e, hogy Muszasi hol lehetett 1615-ben? Nézd meg az adatbankot!</hint>
  </p>
  <p id="11">
    <text>
        [p]Szekigahara síkjára jutottál 1600-ban. Szekigahara hosszan elnyúló, lapos vidék, néhol facsoportokkal. Emberek ezrei harcolnak körülötted. Egy nyíl süvít el a füled mellett.[/p]
        [p]Ledobod magad a földre, éppen amikor egy szamuráj lovas húz el melletted. A közeli szikláról egy másik szamuráj veti magát a lovasra, és lerántja a lóról. Tócsába esnek. Fröcsög a víz, ahogy birkóznak, ordítoznak.[/p]
        [p]Hogyan találod meg itt Muszasit? Mindenfelé emberek vagdalkoznak, üvöltöznek, kiáltoznak. Különös páncélzatot viselnek… hajlított hegyű sisakkal, nehéz kesztyűt láb- és mellvértezettel.[/p]
        [p]Hátulról mennydörgésszerű zaj üti meg a füled. Megfordulsz, egy szamurájt látsz teljes páncélzatban, akinél furcsa puska van, akkora, mint ő maga. Éppen újratöltötte. Szemlátomást rád akar lőni.[/p]
        [p]Kis liget felé rohansz, kerülgetve a véres karddal vagdalkozókat. Szerencsére a csatazaj távolodik. Mindenütt halottak, sebesültek.[/p]
        [p]Egy fekvő fiatalembert veszel észre a közelben, golyó ütötte sebtől vérzik a csípője.[/p]
        [p]Hozzá hajolsz. Az arcát vér és szenny borítja. Törlöd le a vért a csípőjéről. Egy üveg vizet találsz, meg egy zászlódarabot, amivel bekötözöd a sebet.[/p]
        [p class="inlineImage"][img src="resources/tm3/13.jpg" /][/p]
        [p]A férfi felkönyököl.[/p]
        [p]– Ki vagy? – kérdi.[/p]
        [p]– Barát – válaszolsz.[/p]
        [p]Visszahanyatlik.[/p]
        [p]– Rendben. Ellenségtől nem fogadnék el segítséget. Takedzo vagyok – mondja, hangja nagyon halk. – Mimaszaka tartományból.[/p]
        [p]Nagyszerű! Talán ismeri Muszasit, egy tartományból valók. Épp kérdezni akarod, amikor lódobogás hallatszik. Jönnek a szamurájok! Talán Takedzo ellenségei. Takedzo sebe nem veszélyes, nem fog meghalni, de ha mozdulatlanul fekszik, a szamurájok esetleg halottnak vélik. Bár japán ruhát viselsz, nem gondolhatják, hogy szamuráj vagy. Rabságba ejthetnek, sőt…[/p]
        [p]Tizenöt évet kellene ugrani az időben, és megkeresni Muszasit, amikor már jóval híresebb. Vagy el kellene rejtőzni, hogy kikérdezhesd Takedzót? A fák között látod, hogy egy sebesült szamuráj fenyegetően közelít. Dönts gyorsan![/p]
    </text>
    <next id="28">Maradj, és kérdezd ki Takedzót!</next>
    <next id="24">Ugorj tizenöt évet a jövőbe!</next>
    <hint>Mit tartalmaznak a nevek? Nézd meg az adatbankot!</hint>
  </p>
  <p id="14">
    <text>
        [p]A zsúfolt színházban visszamész ahhoz az emberhez, aki oly segítőkész volt, és Hozoin felől kérdezősködsz.[/p]
        [p]Hirtelen durva kéz ragad vállon. Az egyik ördögi tekintetű katona.[/p]
        [p]– Ki vagy? – kérdi. – Nem ismerlek.[/p]
        [p]Veszélyes itt az idegennek, nem tudod bizonyítani, hogy nem vagy külföldi.[/p]
        [p]A katona kivonszol a színházból, és a városi börtönbe visz.[/p]
        [p]Más rabokkal vagy egy helyiségben. A levegőnek rothadt szaga van. Az emberek főként rongyokban vannak, és úgy tűnik, hetek óta nem ettek semmit.[/p]
        [p]Az egyik sarokban felfedezed a jezsuita papot, akinek a letartóztatását láttad. A büdös, piszkos rabokon át felé törtetsz. Talán ő segít megérteni, hogy mennek itt a dolgok.[/p]
        [p]– Atyám?[/p]
        [p]A pap rád tekint.[/p]
        [p]– Igen, gyermekem?[/p]
        [p]– Miért tartóztatták le?[/p]
        [p]– A japánok félnek az idegenektől – feleli.[/p]
        [p class="inlineImage"][img src="resources/tm3/14.jpg" /][/p]
        [p]– Még most is csak néhány európait engednek az országba, és csak egyes vidékekre. Én a tiltott területekre is elmentem – vállat von. – Sorsom Isten kezében van.[/p]
        [p]A pap nem tűnik zaklatottnak.[/p]
        [p]– Talán nyugatra, Amerikába kellett volna mennem a bátyámmal – mondja. – Azt hiszem, a vad rézbőrűeket is könnyebb megérteni a japánoknál. Közel két évig hajóztam, eljőve Lisszabonból, és öt évet töltöttem ebben az országban, de néha azt gondolom, soha nem jutok haza.[/p]
        [p]– Mi történik majd velünk? – kérded.[/p]
        [p]– Valószínűleg rajtunk próbálják ki a kard pengéjét… hogy megállapítsák, elég éles-e. Néha két-három embert is szétvágnak. Valaki azt hallotta, hogy középen vágják ketté, ezért rengeteg követ nyelt. Amikor a kivégző rásújtott, kardja eltört az ember gyomrában levő kövektől.[/p]
        [p]Megremegsz.[/p]
        [p]Rettenetes![/p]
        [p]A sötétből hírtelen egy öregember tör rád, két kézzel torkon ragad. Fojtogat. Megbotlasz egy rabban, és elesel, védekezés közben feldöntesz egy avas olajjal telt lámpást. A piszkos szalma lángra lobban a padlón.[/p]
        [p]– Tűz van! – üvölt valaki.[/p]
        [p]– Erre! – kiált a pap.[/p]
        [p]– Ég a szalma![/p]
        [p]Embereket látsz, egy nyíláshoz rohannak. Indulsz te is, de hirtelen egy kéz kapja el a lábad.[/p]
        [p]Igyekszel kiszabadulni, de a füst már olyan sűrű, hogy semmit sem látsz. Jól tennéd, ha ugranál, amíg a füst eltakar.[/p]
    </text>
    <next id="32">Menekülj a tűzből!</next>
  </p>
  <p id="17">
    <empty />
  </p>
  <p id="18">
    <text>
        [p]1603 van, Muszasi tartományába érkezel. Egy öregember jön feléd a keskeny földúton, a vállán átvetett rúdon két vödröt cipel.[/p]
        [p]– Bocsánat! – szólítod meg. – Tudja, kérem, hol van Kanemicu kardműves műhelye?[/p]
        [p]Az öreg bólint.[/p]
        [p]– Természetesen. Itt mindenki tudja, Kanemicu műhelye a faluból kivezető út utolsó épülete – mutat a mögötte levő útra.[/p]
        [p]Megköszönöd és továbbindulsz. Tudod, hogy Kanemicu készítette Muszasi első kardját, de nem tudod, hogy [em]mikor[/em].[/p]
        [p]Az utolsó ház kicsi, fából épült. Ahogy közelebb jutsz, egy fiú halad előtted. Sokkal nagyobb nálad. Piszkos kimonót visel, nadrágot és egy égettnek, perzseltnek látszó bőrkötényt.[/p]
        [p]– Hová akarsz menni? – kérdi.[/p]
        [p]– Meglátogatom Kanemicu urat.[/p]
        [p]A fiú nevet.[/p]
        [p]– Hát ez nem fog menni. Egy pengén dolgozik a műhelyben.[/p]
        [p]– Csak beszélni szeretnék vele – válaszolsz. – Nem fogom zavarni.[/p]
        [p]A fiú gúnyosan mosolyog.[/p]
        [p]– Bolond vagy. Senki sem nézheti végig, hogyan készül a kard. Az eljárás titkos. Csak a segédek lehetnek ott. – A fiú megdöngeti a mellét. – Hódzsó vagyok, az első segéd, és amondó vagyok, menj innen![/p]
        [p]– Butaság – mondod. – Nem vagyok kém! Csak beszédem van vele…[/p]
        [p]– Butaság? Azt mondod, hogy a mesterem munkája [em]butaság[/em]?[/p]
        [p]– Nem. Nem úgy értettem. – De már túl késő. Hódzsó hosszú botot vesz fel az épület mellől. Mint egy kardot tartja, és feléd jön.[/p]
        [p]Sarkon fordulsz, rohansz. Lehet, hogy nagyobb nálad, de te sokkal gyorsabb vagy. Hódzsó a falu kunyhói között kerget, aztán lemarad.[/p]
        [p]Kerülő utakon visszaindulsz Kanemicu házához. Hódzsó, úgy látszik, nincs itt. Még mindig téged keres.[/p]
        [p]Óvatosan közelíted meg az ajtót.[/p]
        [p]Amikor belesel, valaki kiszól:[/p]
        [p]– Gyere be… ne álldogálj kint, ne vesztegesd az időt![/p]
        [p]A helyiség, ahová belépsz, nagyon forró. Izzadság üt ki az arcodon, nyakadon. A hőség a helyiség közepén levő kő- és téglakohóból árad. Sűrű füst gomolyog kifelé a lyukas mennyezeten, de marad belőle bent is. Füstös arcú férfi mosolyog és bólogat.[/p]
        [p]– Á – mondja –, te lehetsz az új segéd a szomszéd faluból! Gyere, kell a segítséged! Az én mihaszna fiam, Hódzsó nincs itt, hogy tegye a dolgát, így te fogsz segíteni. Dolgoztál már kardművesnél?[/p]
        [p class="inlineImage"][img src="resources/tm3/21.jpg" /][/p]
        [p]– Nem, uram – feleled, és udvariasan meghajolsz.[/p]
        [p]– Hát akkor csak figyelj, mindent elmagyarázok.[/p]
        [p]A kohó előtt két segéd hosszú fogókkai izzó acélrudat tart az üllőn. Két másik segéd váltva üti az acélt nehéz kalapáccsal. Amikor már valamennyire ellapult, Kanemicu odalép, és valami vésőfélét illeszt a forró fémre. Izzadság csordul az öregről, serceg, ahogy az acélra hull. Előbb az egyik segéd üti a vésőt, majd a másik. Három-négy ütés után mély barázda lesz az acélban. Kanemicu fogót vesz, megragadja a rudat, kettéhajtja, hogy két réteget kapjon. A segédek aztán visszalökik az acélt a tűzbe.[/p]
        [p]– Látod? A fémet többször hajtogatjuk, ezer réteget alkot, ahogy kalapálják. Aztán megedzik… vízben hűtik, amelyben különleges agyag van, hogy a kard éle kemény legyen, a penge meg rugalmas, így nem törik, ha használják.[/p]
        [p]Bólintasz.[/p]
        [p]Kanemicu szól:[/p]
        [p]– Gyere![/p]
        [p]Követed egy másik szobába, keskeny ajtón át egy még kisebbe mentek. Itt két ember fényesíti és élezi a pengéket. Kanemicu felvesz egy kardot, mutatja.[/p]
        [p]– Nézd! – mondja.[/p]
        [p]Vékony selyemkendőt húz elő kimonója alól, feldobja a levegőbe. A lassan lebegő kendő alá tartja a penge élét, és amint az finoman ráhull, a kard kettészeli. Felveszed a selymet, nézed. Pici, metszett szálak vannak szélén.[/p]
        [p]Kanemicu ráncolja a homlokát a szálak miatt. Egyik emberéhez fordul, aki a kardot készíti.[/p]
        [p]– Nem lesz ez jó – mondja. – Túlságosan tompa.[/p]
        [p]Csóválod a fejed. A legélesebb penge, amit valaha láttál. Hogy lenne ez életlen.[/p]
        [p]Az öreg felé fordulsz.[/p]
        [p]– Kérem szépen, készített-e kardot egy Muszasi nevű embernek?[/p]
        [p]– Úgy hiszem, nem – felel Kanemicu.[/p]
        [p]Hm! Hacsak a forgatókönyvíró adatai nem pontatlanok, bizonyára túl korán érkeztél, mielőtt még Muszasi megrendelte volna a kardját.[/p]
        [p]Hirtelen egy hatalmas ember lép a szobába, arca sötét, dühös, a bajsza lekonyul.[/p]
        [p]– Hol a nekem ígért kard, Öreg?[/p]
        [p]Kanemicu higgadtan a fal melletti ládához megy, kinyitja. Kivesz egy fahüvelyű kardot, megfordul, és átadja a szamurájnak.[/p]
        [p]A férfi meglóbálja a kardot hüvelyestül, aztán kihúzza a meztelen pengét. A fém zenél… sss… ahogy kivonja.[/p]
        [p]– Na! Most aztán ki kell próbálni![/p]
        [p]A szamuráj rád tekint.[/p]
        [p]– Rajtad! – gonoszul mosolyog. – Köszönet Amateraszunak, hogy Kourának küldött egy testet, amin kipróbálhatja a pengéjét.[/p]
        [p]Micsoda? Kanemicura nézel.[/p]
        [p]– Ezt nem teheted! – mondod Kourának.[/p]
        [p]– Félek, hogy megteheti – felel Kanemicu. – A törvény megengedi a szamurájoknak.[/p]
        [p]A hatalmas szamurájhoz fordulsz, aki felemelte a kardját. Tudod, hogy milyen éles… kettévághat vele.[/p]
        [p]Hát, lehet, hogy itt a törvény ezt megengedi, de olyan törvény nincs, ami azt mondaná, hogy maradj itt, és hagyd. Sarkon fordulsz, az ajtóhoz rohansz.[/p]
        [p]– Állj! – kiált Koura üldözés közben.[/p]
        [p]Koura lépéseit közvetlen közelből hallod.[/p]
        [p]Érzed a kard suhintásának szelét, amikor téged keresve lecsap egy bokorra. Ideje ugrani. De hová? Tudod, hogy Muszasi harcban vált híressé. Talán a csata színhelyén kellene keresni?[/p]
    </text>
    <next id="44">Ugorj előre az időben Oszaka várához!</next>
    <next id="6">Ugorj vissza az időben Japán partjaira!</next>
    <hint>Hány éves volt Muszasi, amikor a leghíresebb csatáit vívta? Tudod-e, melyik évben?</hint>
  </p>
  <p id="24">
    <text>
        [p]Egy nagyváros szélén, egy pajta mellett találod magad. 1615-ben vagy, rokugacu havában, a hatodik hónapban, ami júniusnak felel meg. Pár perces séta után egy útjelző táblát látsz… Edo városában vagy.[/p]
        [p]Kisebbfajta tömeghez érkezel. Ahogy közelebb kerülsz, néhány katonát pillantasz meg, akik egy különösen öltözött férfit vesznek körül.[/p]
        [p]– Mi történt? – kérded a melletted álló asszonytól.[/p]
        [p]– Egy külföldi ördögöt tartóztatnak le – mondja. – Nyugati isten papja, jezsuita.[/p]
        [p]Bólintasz.[/p]
        [p]– Miért tartóztatják le?[/p]
        [p]– Ki tudja? Nem sok külföldi ördögöt engedünk be az országba. – A földre köp. – Barbárok.[/p]
        [p]Észreveszed, hogy a katonák közül néhány a tömeget nézi, éppen téged![/p]
        [p]A katonák feléd indulnak. Tudod, hogy a törvény megengedi, hogy bárkit, aki nem tetszik nekik, megöljenek, ezért megfordulsz, és elvegyülsz a tömegben.[/p]
        [p]Előtted férfiak és nők sietnek egy épületbe. Követed őket. Ez egy színház. Éppen akkor ülsz le egy hosszú padra, amikor az előadás elkezdődik.[/p]
        [p]Felmegy a függöny, néhány élénk ruhába öltözött színész van a színpadon. Páran famaszkot viselnek, másoknak fehérre festették az arcát. Nem érted, mi történik, mert a színészek rejtélyes kijelentéseket tesznek, és dalolnak.[/p]
        [p]A közönség nem valami csendes. Beszélnek, nevetnek, úgy viselkednek inkább, mintha egy partyn lennének, és nem színházban.[/p]
        [p]A melletted ülőhöz fordulsz. Kék selyemkimonóban van, a feje részben borotvált. A megmaradt haja olyan, mintha színtelen lakkal fújták volna be.[/p]
        [p]– Bocsánat! – szólsz. – Még soha nem láttam ilyen darabot. Miről szól?[/p]
        [p]A férfi mosolyog. Fogait feketére festette.[/p]
        [p]– Ez a darab az utazó szamurájról szól, róninnak nevezik – mondja. – A róninok egyik helyről a másikra mennek, párbajoznak, és a harc művészetét gyakorolják. Látod azt az embert? – rámutat valakire, közben észreveszed, hogy hosszú körmeit kékre festette.[/p]
        [p]Bólintasz.[/p]
        [p]– Az a híres színész, Sundzsi. ő játssza Mijamoto Muszasi szerepét. Róla, ugye, hallottál már?[/p]
        [p]– Ó, hogyne! – Szerencsés fordulat volt. Itt a színház biztonságában tudhatsz meg majd valamit Muszasiról, nem pedig a csatatéren.[/p]
        [p]Egy asszony lép a színre, odakiált a Muszasit játszó színésznek:[/p]
        [p class="inlineImage"][img src="resources/tm3/27.jpg" /][/p]
        [p]– Ó, Takedzo, ne fuss előlem! – Muszasit tizenéves korában használt nevén szólítja.[/p]
        [p]A melletted ülő hozzád hajol.[/p]
        [p]– A női szerepet is férfi játssza. Így van ez a nó színházban.[/p]
        [p]Hangokat hallasz a hátad mögött. Ugyanazok a katonák, akik letartóztatták a papot, idejöttek a színházba. A nézőket kérdezgetik. Ha megvárod, amíg hozzád érnek, biztos nem tetszenek majd a válaszaid. Ideje távozni.[/p]
        [p]Amikor éppen kisétálsz, hallod a Muszasit játszó színészt.[/p]
        [p]– Hozoinban fogok tanulni. Mennem kell.[/p]
        [p]Hozoin. Most egy másik hely nevét tudtad meg, ahol Muszasi lehet. Érdemes lenne megnézni?[/p]
        [p]A férfira nézel, aki a darabról beszélt. Kérdezősködhetsz tőle Hozoinról, vagy Edo városában maradhatsz, és egy könyvtárban utánanézel Hozoinnak.[/p]
    </text>
    <next id="32">Keress egy könyvtárat!</next>
    <next id="14">Menj vissza a színházba!</next>
  </p>
  <p id="28">
    <text>
        [p]Odamész, és megrázod az eszméletlen Takedzót.[/p]
        [p]– Ébredj! Kinyitja a szemét.[/p]
        [p]– Katonák jönnek – mondod neki. – El kell rejtőznünk a fák között. – Úgy döntöttél, hogy Takedzóval maradsz, mert az adatbankból tudod, hogy Muszasi tizenévesként a Takedzo nevet használta.[/p]
        [p]Felsegíted. Sikerül a fák biztonságába támolyognotok, dárdáját használja mankónak.[/p]
        [p]A szamurájok ellovagolnak, anélkül hogy észrevennének.[/p]
        [p]Most van időd gondolkodni. Feladatod egy részét végrehajtottad: megtaláltad Muszasit. De a kardja még nincs meg.[/p]
        [p]Takedzo ájulófélben van, adj neki egy korty vizet, és töröld meg az arcát.[/p]
        [p]– Keresd… a víz… útját! – mondja suttogva. Megint lódobogás hallatszik. Jönnek vissza a szamurájok! Muszasira nézel. Tudod, hogy nem esik baja. A történelem szerint jóval túlélte ezt a csatát.[/p]
        [p]Muszasi hirtelen rád mered.[/p]
        [p]– Démon! – kiáltja. – Megöllek! – Épp most segítettél rajta, most meg azt hiszi, ellensége vagy. Muszasi feltápászkodik, a dárdájával hadonászik. Már támad, de te gyorsan felmenekülsz egy fára. Muszasi túl gyenge a mászáshoz. Egy perc múlva ismét eszméletlenül hanyatlik a földre.[/p]
        [p]Lenézel Muszasira. Ha tudna is beszélni, nem sokat számítana. Kardja sincs, dárdát használ. Természetesen. Csak tizenkilenc éves korában kapta első kardját… 1600-ban csak tizenhat vagy tizenhét esztendős.[/p]
        [p]Ugorhatnál az időben. A filmjelenetből megtanultad a kardműves, Kanemicu nevét, aki Muszasi tartományában él. Ha odaérsz, mire Muszasi tizenkilenc éves lesz, talán megpillanthatod a kardját.[/p]
        [p]Öt szamuráj harcosból álló csoport érkezik a fa alá. Nem törődnek Muszasival, halottnak hihetik. Miközben beszélgetnek, kihajolsz, hogy alaposabban körülnézz.[/p]
        [p]Egyik felpillant, észrevesz.[/p]
        [p]– Húúú! – kiáltja. Előugrik, kardjával felfelé döf.[/p]
        [p]A sűrűbb lombok közé húzódsz.[/p]
        [p]– Mi az? – kérdi valaki.[/p]
        [p]– Láttam valamit, azt hiszem, egy kami démont.[/p]
        [p]A többiek nevetnek.[/p]
        [p]– Hé! Szellemeket látsz a fán? Megbolondultál a csatában![/p]
        [p]– Nem, tényleg láttam valamit.[/p]
        [p class="inlineImage"][img src="resources/tm3/29.jpg" /][/p]
        [p]– Hát akkor utánanézünk.[/p]
        [p]A szamurájok körötted döfködnek. Egy éles dárda épp hogy elkerüli a lábad. Ideje ugrani.[/p]
    </text>
    <next id="18"/>
  </p>
  <p id="30">
    <empty />
  </p>
  <p id="31">
    <empty />
  </p>
  <p id="32">
    <text>
        [p]Edo csendes negyedének könyvtárában vagy. A könyvek vastag, kézzel írott papírtekercsek, ezeken japán betűs oszlopok, amelyek fentről lefelé haladnak a lapon, nem pedig balról jobbra, mint az angoloknál. Pár perc múlva pedig találsz egy listát a Muszasiról szóló könyvekről. Noha körülbelül harmincéves csak 1615-ben, már hatvanszor párbajozott és mindig győzött.[/p]
        [p]Újra olvasni kezdesz Muszasiról, amikor egy fiatalember lép a könyvtárba, és elmegy melletted. Látod, hogy félkarú. Rád meg a könyvre pillant, amit olvasol. Elcsodálkozik.[/p]
        [p]– Mijamoto Muszasiról, a róninról olvasol? – kérdi.[/p]
        [p]Bólintasz.[/p]
        [p]– Ismered őt?[/p]
        [p]Egy pillanatig gondolkodol. Jó lenne ismerni egy ilyen híres embert. De végül is találkoztál vele.[/p]
        [p]– Igen – feleled. – Mondhatni.[/p]
        [p]Mosolyogsz. A férfi arcára düh ül ki.[/p]
        [p]– Muszasi! Gyűlölöm. Az ellenségem! Ok nélkül levágta a karom. Kegyetlen egy ember! – Ezzel a félkarú kést húz elő a kimonójából, és neked esik.[/p]
        [p]– Ha ismered, az ellenségem vagy.[/p]
        [p]Felugrasz. Tehát Muszasi kegyetlen. Ártatlan emberek is kerültek a kardja útjába. Óvatosnak kell lenned! Végigrohansz a könyvtár folyosóján, a poros tekercsek állványát megkerülöd. Ugorj, amíg a félkarú észre nem vesz.[/p]
        [p]Eldöntöd, hogy egy olyan helyre térsz vissza, ahová Muszasi biztos ellátogatott.[/p]
    </text>
    <next id="11">Térj vissza Szekigaharába az 1600-as évbe!</next>
  </p>
  <p id="33">
    <empty />
  </p>
  <p id="34">
    <text>
        [p]Arra ébredsz, hogy egy borotvált fejű, ember néz. Vizes ruhával törli az arcod.[/p]
        [p]– Hogy érzed magad? – kérdi.[/p]
        [p]– Fáj a fejem – feleled. A fejedhez nyúlsz, és egy nagy púpot tapogatsz ki a koponyádon.[/p]
        [p]– Ki vagy?… Hol vagyok?[/p]
        [p]– Jól beverted a fejed – mondja mosolyogva. – Teitaro vagyok, a Hozoin-templom papja. Én szoktam ápolni a sebesülteket.[/p]
        [p]– Muszasit – szólsz. – Mijamoto Muszasit keresem.[/p]
        [p]– Muszasit, persze a rónint. Itt volt, de már elment.[/p]
        [p]Jaj, ne! Elszalasztottad.[/p]
        [p]– Tudod, hogy hová ment?[/p]
        [p]– Úgy hallottam, hogy a fővárosba megy – válaszol a kopasz szerzetes. – De ez az értesülés nem egészen biztos.[/p]
        [p]Próbálsz felülni, szédülsz, újra lefekszel.[/p]
        [p]– Jobb, ha még egy kicsit pihensz – mondja.[/p]
        [p]Lehet, hogy igazad van. De nem maradhatsz itt sokáig, kiváltképp nem, ha teljesíteni akarod a küldetésed, megszerezni Muszasi kardját, és visszatérni vele a saját korodba.[/p]
        [p]Miközben azon tűnődsz, mitévő legyél, elalszol.[/p]
        [p]Gongütésre ébredsz. Felállsz, hogy az ajtóhoz menj. Kis szobádból belátni egy másikba, amely tele van papokkal. Térdelnek és halkan énekelnek. Kövér pap áll a nagy fémgongnál. Időnként puha végű ütővel üti a gongot. Egy másik pap bambuszrúddal járkál a térdelők között. Figyeled, megáll egy pap mögött, erősen ráhúz a vállára a bambusszal. Te megrebbensz, amikor a bot recsegését hallod, de a térdelő pap meg sem moccan. Egy pillanat múlva az idősebb pap egy másikhoz megy, ugyanúgy megüti.[/p]
        [p]– Meditáció – szólal meg egy hang mögötted. Megfordulva Teitarót látod. – Az imádság… egy formája.[/p]
        [p]– De miért üti őket?[/p]
        [p]– Mert nem megfelelően koncentrálnak.[/p]
        [p]– Honnan tudja? Mind egyformán imádkoznak.[/p]
        [p]– Ő a zen-mester… tudja.[/p]
        [p]A fejed már jobb, most figyelheted, ahogy a diákok bizonyos kínai szerzetesektől tanult táncot járnak lassú mozgással, t'ai csi csuannak hívják. Aztán néhány diák botokkal gyakorol.[/p]
        [p]– Nagyon ügyesek – mondod a közelben álló fiúnak.[/p]
        [p]– Ó, igen – feleli –, tényleg jók, de Muszasi egyszerre legyőzné mindkettőt.[/p]
        [p]– Ismered Muszasit? – kérded.[/p]
        [p]– Nem, de láttam harcolni. Bárcsak láthatnám még ebben a hónapban a fővárosban a sógun előtti kendo-mérkőzésen![/p]
        [p]Aha, gondolod, a pap szerint Muszasi a fővárosba megy; ezt erősíti meg ez a hír is.[/p]
        [p]Mivel jobban érzed magad, úgy határozol, hogy azonnal Muszasi után indulsz. Megköszönöd Teitaro segítségét. A főútra a templomtól a dombon át tudsz eljutni.[/p]
        [p]Két út közül választhatsz: az egyik Edóba visz, a másik Kiotóba. Látod az útjelző táblákat, de hirtelen megzavarodsz. Mindkettőn „főváros” áll a város neve után. Hogy lehet ez?[/p]
        [p]Megállítasz egy járókelőt.[/p]
        [p]– Melyik a főváros?[/p]
        [p]– Hát, mind a kettő – feleli. – Az egyik a sógunátus fővárosa, a másikban a császár lakik.[/p]
        [p]Zavarban vagy. Melyikbe megy Muszasi? Melyik úton indulj el?[/p]
    </text>
    <next id="66">Keresd Muszasit Edóban!</next>
    <next id="60">Keresd Muszasit Kiotóban!</next>
    <hint>A császár a császári fővárosban él.</hint>
  </p>
  <p id="37">
    <text>
        [p]A férfi előugrik, feléd lendíti a botját. Hátraugrasz, eldobod a botod, megfordulsz és rohansz. Az ajtónál hallod, hogy az emberek nevetve kergetnek. Sértéseket kiáltanak.[/p]
        [p]– Gyáva kutya! Teknős![/p]
        [p]Eléred a külső kaput, egy másik szamurájt látsz bejönni. Egyenesen rád néz. Muszasi. Itt az alkalom.[/p]
        [p]– Uram! – kiáltod. – Segítsen![/p]
        [p]Az üvöltő emberek már fel is tűntek mögötted.[/p]
        [p]– Ott megy a gyáva! Elmenekülni harc elől mindennél rosszabb.[/p]
        [p]Muszasira nézel. Ráncolja a homlokát, a fejét rázza. Rájössz, hogy szóba sem áll gyávával.[/p]
        [p]– Állj meg, gyáva! – kiabálnak mögötted. – Fehérre festünk, hogy az egész világ lássa szégyenedet.[/p]
        [p]Ez nem is hangzik olyan rosszul.[/p]
        [p]– Aztán beverjük a fejed! – folytatja valaki.[/p]
        [p][em]Ez[/em] már rosszul hangzik. Ideje lelépni. Oldalra ugrasz, közben Muszasi gúnyosan figyel, majd elbújsz egy sűrű bokorban.[/p]
    </text>
    <next id="38">Szégyened rejtsd el a múltba!</next>
  </p>
  <p id="38">
    <text>
        [p]A parton állsz, és a Japán-tengert nézed. A hullámok lágyan ütődnek a parthoz.[/p]
        [p]Hajó tart a partnak. Kiköt, tucatnyi vad küllemű harcos kimonóban és harci felszereléssel ugrik a habokba.[/p]
        [p]Az egyik feléd tart, kihúzza a kardját. A torkodnak szegezi.[/p]
        [p]– Ki vagy?! Se szamurájnak, se parasztnak, se kereskedőnek nem látszol.[/p]
        [p]– Én utazó vagyok – mondod becsületesen.[/p]
        [p]– Hát, „utazó”, szerencsétlenségedre Vakóval találkoztál.[/p]
        [p]Mosolyogsz, nem tudod, mit jelent ez. Felmérgesedik a mosolyodtól.[/p]
        [p]– Kalózok vagyunk. Mindenkit kirabolunk. Elfogtunk már kínai dzsunkákat, portugál hajókat, gazdag kereskedőgályákat is a sógun orra elől.[/p]
        [p]– Nincs semmim, amit érdemes lenne ellopni – feleled, és széttárod a karod.[/p]
        [p]– Ó, de rabszolgára mindig szükségünk van. És ki kell próbálni a pengéket is, meg el kell vonni a cápák figyelmét, ha úszni megyünk. Hasznodat vehetjük.[/p]
        [p]Abban biztos vagy, hogy ez nem a víz útja, amiről Muszasi beszélt… cápacsalétek kalózoknak.[/p]
        [p]Kipróbálod a régi trükköt.[/p]
        [p]– Ó, nézd csak! – szólsz, és elnézel a válla fölött.[/p]
        [p]– Egy kínai dzsunka.[/p]
        [p]A kalóz bedől. Megfordul, hogy megnézze, és te már rohansz is le a parton, amilyen gyorsan csak bírsz.[/p]
        [p]– Gyorsan! – kiabál a vezér. – Az új rabszolgánk szökni próbál.[/p]
        [p]Üldözőbe vesznek. Irány egy nagy szikla, mely magányosan áll a víz szélén. Zihálva mögé rohansz. Még egy pár pillanat, és utolérnek.[/p]
    </text>
    <next id="6">Ugorj vissza az időben!</next>
  </p>
  <p id="40">
    <text>
        [p]1605-ben egy kis faluban találod magad. Fűvel fedett bambuszkunyhók között járkálsz, amíg egy kertészkedő emberre nem bukkansz.[/p]
        [p]– Elnézést kérek. Nem tudja véletlenül, hogy hol van a Hozoin-templom?[/p]
        [p]Bólint, és egy közeli domb tetején levő épületcsoportra mutat. Odamész.[/p]
        [p]A domb csendes, erdős; keskeny út vezet egy kapuhoz. Hosszú ruhába öltözött szerzetesek tűnnek elő, nyesik a bokrokat, kertészkednek. Bemégy a kapun, kopogsz az ajtón.[/p]
        [p]Borotvált fejű szerzetes fogad.[/p]
        [p]– Tessék?[/p]
        [p]– Mijamoto Muszasit keresem – válaszolsz. A szerzetes csodálkozik, de azért int.[/p]
        [p]– Jöjj be! – mondja.[/p]
        [p]Bevezet egy nagy, zsúfolt terembe. A nap besüt a magas ablakokon, és a fényes oszlopon úgy tükröződik, hogy egy pillanatra elkápráztat, elvakít.[/p]
        [p]Amikor újra látsz, két férfit veszel észre a szoba közepén… hosszú rudakkal küzdenek.[/p]
        [p]A nézők között szamurájok is vannak, keresztbe tett lábbal ülnek a falnál. Alaposan megszemléled őket, de Muszasit nem látod.[/p]
        [p]Az egyik küzdő meglódítja a rudat. A másik nekiszegezi a sajátját védekezésül, hangos reccsenés. A védekező rúdja kettétört. Mielőtt mozdulhatna, az első megforgatja a rudat, a másik fejébe döfi.[/p]
        [p]Két férfi siet az elesetthez, kivonszolják.[/p]
        [p]Durva egy játék.[/p]
        [p]A győztes mosolyog.[/p]
        [p]– Ki a következő? Ki mer velem szembeszállni?[/p]
        [p]Senki sem mozdul.[/p]
        [p]A férfi észrevesz, és egyre jobban mosolyog. A rúddal feléd bök.[/p]
        [p]– Te, ott! Végy egy botot, és állj ki velem![/p]
        [p]Tágra nyitod a szemed.[/p]
        [p]– Én? – Biztos valaki másra gondol. Körülnézel, de határozottan rád mutat.[/p]
        [p]– Csak néző vagyok – feleled. – Keresem…[/p]
        [p]– Itt nincsenek nézők! – ordít. – Mindenki tanul. Vegyél egy rudat, vagy állj ki nélküle![/p]
        [p]Látod, hogy a hatalmas teremben mindenki téged figyel. Egy fiú hozzád siet, átad egy rudat, olyan vastag, mint a csuklód, és olyan hosszú, mint te magad.[/p]
        [p]– Harcolnod kell – suttogja –, vagy elveszted a becsületed.[/p]
        [p class="inlineImage"][img src="resources/tm3/41.jpg" /][/p]
        [p]Ellenfeled feje fölé emeli a rudat.[/p]
        [p]Mit tegyél? Nem tudod, hogyan kell ezzel a fegyverrel verekedni. De méltatlan lenne megfutamodni, és nem is jöhetnél vissza a Hozoin-templomba.[/p]
        [p]Nagyot ordít, neked esik, és meglódítja a rudat.[/p]
    </text>
    <next id="37">Dobd el a rudat, és fuss!</next>
    <next id="50">Maradj és küzdj!</next>
    <hint>A szamurájoknak a becsület értékesebb az életnél, a gyávákkal elbánnak.</hint>
  </p>
  <p id="42">
    <empty />
  </p>
  <p id="43">
    <empty />
  </p>
  <p id="44">
    <text>
        [p]Hatalmas építmény előtt állsz, magas támfal veszi körül. 1615-ben vagyunk. Mindenütt szamurájok…, mintha csatára készülnének. Egy melletted elrohanó fiútól megtudod, hogy ez Oszaka vára.[/p]
        [p]Két nagy nemesi család, a Tokugavák és a Tojotomik harcolnak a palotában.[/p]
        [p]– Várj! – kiáltod a fiúnak. – Muszasi, a kardforgató itt van-e?[/p]
        [p]– Igen – felel futtában a fiú, még mielőtt eltűnik. – Itt harcol a… – A fiú hangját többezernyi szamuráj üvöltése nyeli el, mind a palota felé rohannak, fegyvereikkel hadonásznak.[/p]
        [p]A vár falához futsz, biztonságos helyet keresel, hogy elrejtőzz.[/p]
        [p]Jól tennéd, ha valamelyik oldalra állnál, legalább kevesebb lenne az ellenséged.[/p]
        [p]Egy bokor árnyékában két őr beszélgetését hallod.[/p]
        [p]– Rosszul áll a dolog – mondja az egyik. – Minden emberünkre kettő jut.[/p]
        [p]– Igen, és Kenszei irányítja a támadást ellenünk.[/p]
        [p]– Mégis az utolsó emberig harcolnunk kell.[/p]
        [p]– Természetesen. Ez az egyetlen becsületes dolog, amit tehetünk.[/p]
        [p class="inlineImage"][img src="resources/tm3/44.jpg" /][/p]
        [p]A palota felé rohanók közelednek. Csatlakozzál-e hozzájuk? Vagy kérd meg az őröket, hogy engedjenek be, hogy az ő oldalukra állhass?[/p]
    </text>
    <next id="47">Mondd az őröknek, hogy engedjenek be!</next>
    <next id="57">Csatlakozz Kenszei szamurájaihoz!</next>
    <hint>Kicsoda Kenszei? Keresd ki az adatbankból!</hint>
  </p>
  <p id="45">
    <empty />
  </p>
  <p id="46">
    <empty />
  </p>
  <p id="47">
    <text>
        [p]Úgy döntesz, hogy biztonságosabb lesz Oszaka várának erős falai között. Az őrök beengednek. Az udvar túlfelén díszes harci vértezetbe öltözött szamurájt veszel észre. Odamész hozzá.[/p]
        [p]– Bocsánat, uram – kezded. – Mijamoto Muszasit keresem.[/p]
        [p]Feléd fordul, és dühösen morog.[/p]
        [p]– A barátod, ugye?[/p]
        [p]Bólintasz. Hát lehet, hogy az lesz, mire végre alkalom adódik a beszélgetésre.[/p]
        [p]A felvértezett szamuráj kardot ránt.[/p]
        [p]– Áruló! – kiáltja. – Kenszei barátja.[/p]
        [p]– Kenszei? Nem, én Muszasit mondtam – felelsz idegesen. A többi szamuráj is odafordul, hogy megnézzen.[/p]
        [p]Mielőtt bárki is mozdulhatna, kívülről kiáltás hallatszik. Az ajtó kivágódik, üvöltő emberek rohannak be. Kenszei csapata áttörte a vár védővonalát.[/p]
        [p]A csata heves, de rövid. A védőket egy percen belül megölik vagy foglyul ejtik. A támadók vezére természetesen Muszasi.[/p]
        [p]Muszasit a Kard Szentjeként…, azaz Kenszei-ként is ismerték. Téged néz. Mosolyogsz. Nem viszonozza. Rájössz, hogy a pillanat nem megfelelő a bemutatkozásra. Azt hiszi, hogy a Tojotomi katonák közé tartozol. Feléd ront, mindkét kardját készenlétben tartja.[/p]
        [p class="inlineImage"][img src="resources/tm3/49.jpg" /][/p]
        [p]Sarkon fordulsz, átugrasz egy elesetten. Mögötted Muszasi elcsúszik valami nedves dolgon… talán véren. Bizonyos előnyre teszel szert. Nem akarod a vár padlózatát a véreddel festeni. A sarkon egy üres terem, beosonsz. Muszasi a nyomodban. Rád fogja vetni magát, mielőtt elrejtőzhetsz.[/p]
    </text>
    <next id="6"/>
  </p>
  <p id="50">
    <text>
        [p]Hátrálsz, magad elé tartod a rudat. Felismered, hogy megfutamodni szégyen. Így nem nyerheted el Muszasi tetszését. A szamurájnak a tisztesség az életnél is fontosabb. Küzdened kell, még akkor is, ha beverik a fejed.[/p]
        [p]A férfiú megpördíti a rudat, nevet és neked ront.[/p]
        [p]Hátrálsz, és azon gondolkodol, hogyan mentsd magad.[/p]
        [p]Kétségbeesett ötleted támad. Körülnézel. Igen! Az a fényes oszlop éppen mögötted van.[/p]
        [p]Hátraugrasz, amikor újból támad. Megkerülöd az oszlopot… most a szög jó kell legyen.[/p]
        [p]A férfi megpördül, hogy szembe legyen veled… a ragyogó napsugár visszaverődik a fényes oszlopról, és egyenesen a szemébe. Hunyorog, felemeli a rudat, hogy árnyékolja a fényt.[/p]
        [p]Előrecsúszol, keményen felé lendíted a rudat. A sípcsontját éri. Őrjöngve dobja el a fegyverét. A fényezett tölgyrúd hangosan ütődik a padozathoz.[/p]
        [p]– Remek! – kiált valaki az ajtóból. Megfordulsz, és egy szamurájt veszel észre, Muszasit.[/p]
        [p]Hirtelen szörnyű fájdalom hasít a fejedbe. A mögötted álló férfi olyan dühös lehetett a vereség miatt, hogy felvette a rudat, és ütött.[/p]
        [p]Érzed, hogy elveszted az eszméletedet, térdre rogysz, aztán előre…[/p]
    </text>
    <next id="34">Ébredés…</next>
  </p>
  <p id="51">
    <empty />
  </p>
  <p id="52">
    <text>
        [p]Keskeny lécekből és papírból épült ház előtt állsz. Kjúsú szigetén levő Ogura faluban vagy, az 1634-es évben – Muszasi körülbelül ötvenéves.[/p]
        [p]Az ajtó felett felirat: [em]Egy iskola – két kard[/em]. Muszasi volt az első szamuráj, aki két kardot használt a harcban. Ez biztos az általa alapított iskola.[/p]
        [p]Kopogsz az ajtón.[/p]
        [p]Félig borotvált fejű férfi tolja el a papírajtót.[/p]
        [p]– Tessék![/p]
        [p]– Kérem, uram – mondod –, ez az a hely, ahol a szamuráj harcmodort tanítják?[/p]
        [p]Bólint.[/p]
        [p]– Igen. A busidót tanítjuk itt… a harcosok törvényeit.[/p]
        [p]– Tanulni szeretnék – közlöd. Megint bólint.[/p]
        [p]– Vedd le a szandálod, gyere be! Lehúzod a fűből szőtt papucsot, és követed. Nagy terembe vezet, ahol húsz diák bambuszkardokkal és más fegyverekkel gyakorol.[/p]
        [p]– Ez a dzodzsónk, az edzőtermünk – mondja. – Ülj le ide, mint azok a diákok.[/p]
        [p]Néhány fiatal diákot veszel észre egy sarokban. Leülsz az egyik mellé, keresztbe tett lábbal. Suttogva szól hozzád:[/p]
        [p]– Nem, nem szabad seizában ülnöd, ülj így, mint mi![/p]
        [p]Letérdelsz, a sarkadra ülsz, csak a lábujjaid látszanak. Pár perc múlva fáj a lábad, de tudod, hogy nem mozdulhatsz.[/p]
        [p]A férfi, aki bevezetett, tapsol, és ki-ki abbahagyja, amivel foglalkozik.[/p]
        [p]– A kard útja a szamuráj útja – mondja. – A becsületes szamuráj mindig kész a halálra, mindegy, honnan jött, csatából, szépasszonytól vagy régi, igaz baráttól. Csak a halál biztos az életben. Eljön mindenkiért, ezért nem szabad félni tőle. A becsület a fontos, a halál semmit sem jelent a harcosnak.[/p]
        [p]– Mijamoto Muszasi, a mesterünk…[/p]
        [p]Muszasi iskolájában vagy![/p]
        [p]– …harmincéves kora előtt hatvan párbajban vett részt, és soha nem félt a haláltól. Csak az utat kereste. Nem érdekelte a halál, a harcmodor, semmi más, csak az, hogy eggyé váljon a kardjával. Tudta a tűz- és kővágásokat és az áramlóvíz-vágást is. Egyszer még a nála jobban képzett Szaszaki Kidzsirót is legyőzte, aki röptében elvágta a fecskét.[/p]
        [p]Nagyon figyeled, hogy mit mond az oktató Muszasiról. Kezded megérteni a gondolkodásmódját.[/p]
        [p]– …mindig keresni kell a víz útját! – mondja a tanár.[/p]
        [p]A víz útja![/p]
        [p]– A víz felveszi a környezet alakját, attól függetlenül, hogy folyópart, tengerfenék vagy csak egy üveg – folytatja. – Döfj a vízbe a kardoddal, sértetlenül továbbfolyik. Ezt kell megtanulnod… a szamurájnak a vízhez kell hasonlítania.[/p]
        [p class="inlineImage"][img src="resources/tm3/53.jpg" /][/p]
        [p]Épp akkor jön be valaki a dzodzsóba. Alacsony, de izmos ember.[/p]
        [p]A tanár abbahagyja a mondókáját.[/p]
        [p]– Lám, itt van Iori, aki a haladóknak tanítja most a nyolc fal technikáját. A kezdők elmehetnek.[/p]
        [p]Melletted felállnak a diákok, és egy pillanat múlva te is, miután kiállt a görcs a lábadból. Kint sétálnak, követed őket.[/p]
        [p]– Nagyon érdekes – mondod. – Mikor kezdjük a fegyverhasználatot tanulni?[/p]
        [p]Egyikük nevet.[/p]
        [p]– Ó, majd csak hónapok múlva. Figyelned kell és bizonyítani, hogy érdemes vagy rá.[/p]
        [p]Hónapok múlva? Ez túl hosszú idő. Valamit már tudsz Muszasiról és a gondolkodásmódjáról, de az nem biztos, hogy ráérsz hónapokat várni.[/p]
        [p]– Mennyi ideig tart megtanulni, ha egyszer elkezdjük?[/p]
        [p]A fiú újból csak nevet.[/p]
        [p]– Évekig. Talán öt, talán tíz évig.[/p]
        [p]Nincs ennyi időd a kard- és botvívás tanulására. Mivel már egy keveset tudsz Muszasiról, meg kellene újból keresned.[/p]
        [p]De hol?[/p]
        [p]Amikor a kezdőkkel elhagyod a termet, látod, hogy az egyik haladó lengeti a rudat a levegőben. Melletted egy diák odaszól:[/p]
        [p]– Ez az egyik technika, amit Muszasi mester Hozoinban tanult a zen paptól. Hajdanán, amikor a papok még foglalkoztak ilyenekkel. Manapság sokkal békésebbek. Most ülnek, és órákig meditálnak, szellemi dolgokkal foglalatoskodnak, az nem igényel mozgást.[/p]
        [p]Hozoin? Ha Muszasi ott volt diák, talán ott könnyebb vele beszélni, mint harcos korában.[/p]
        [p]– Mikor volt Muszasi mester a Hozoin-templomban? – kérdezed.[/p]
        [p]– Majd harminc éve.[/p]
        [p]Megköszönöd, és otthagyod a diákokat, hogy keress egy nyugalmas helyet magadnak. Visszaugorhatnál az időben, és megkereshetnéd Muszasit a Hozoin-templomban. Még mindig keveset tudsz róla. Talán jobb lenne visszaugrani a fővárosba. Edóba, és még többet megtudni.[/p]
    </text>
    <next id="40">Ugorj vissza 29 évet a zen templomba, Hozoinba, 1605-be!</next>
    <next id="24">Ugorj vissza 19 évet, és menj Edóba!</next>
    <hint>Sok mindent magától Muszasitól tudhatsz meg.</hint>
  </p>
  <p id="57">
    <text>
        [p]Biztos vagy benne, hogy melyik oldalon állsz… az őr szerint Kenszei irányítja a támadást. Kenszei azt jelenti a „Kard Szentje”, ez Muszasi ritkán használt megtisztelő neve.[/p]
        [p]Csatlakozol Muszasi embereihez, aztán látod, hogy egy fiatal férfi selyemzászlóval a kezében megbotlik és elesik. A többiek agyon fogják taposni.[/p]
        [p]Megállsz a nedves talajon, és felsegíted. Izmos, hosszú bajszos ember rohan el melletted, és mormog magában:[/p]
        [p]– Szép, hogy segíted a bajtársadat.[/p]
        [p]Ránézel. Muszasi.[/p]
        [p]Utánaeredsz.[/p]
        [p]Közben egy csapat ront ki a várból, hogy megütközzék a támadókkal.[/p]
        [p]Muszasi csapata élére ugrik, kirántja a kardjait. A szamurájok többsége egy hosszú és egy rövidebb kardot visel. Muszasi kardjai csillognak a napfényben.[/p]
        [p]Muszasi mintha táncolna a várbeliek között, ide-oda vág a pengékkel. Olyan kecses, mint egy baletttáncos vagy tornász. Egy tucat ember látszólag mind Muszasit akarja megölni, de a kardjait elvarázsolták, minden vágást felfognak. Muszasi nem lankad fegyerforgatás közben. Amerre jár, sebesültek fekszenek, mély sebekből ömlik a vér.[/p]
        [p]A várbeliek megfordulnak, és elmenekülnek Muszasitól, gyorsan bezárják a várba vezető ajtót.[/p]
        [p]– Hozzátok fel a faltörő kost! – kiáltja valaki. – Betörjük a kaput.[/p]
        [p]Figyeled, ahogy harmincan egy hatalmas rüddal döngetik a kaput. Muszasi mellett találod magad. Most nem kérheted el a kardját… még szüksége lesz rá. De jó az alkalom a beszédre.[/p]
        [p]– Bocsánat – kezded.[/p]
        [p]– Ó, te vagy az, aki segített a zászlóvivőnek – vág közbe Muszasi. – Bátor cselekedet volt. A mozgásod azonban egy kicsit nehézkes. Keresd a víz útját![/p]
        [p]Éppen kérni akarod, hogy magyarázzon még a víz útjáról, a szamurájok mozgásáról, amikor a faltörő kos betöri a várkaput.[/p]
        [p]– Hah! – ordít Muszasi előreugorva. Még meg sem moccantál, ő már ott sincs. Tényleg keveset tudsz arról, hogyan gondolkozik Muszasi. Hogyan fogsz vele beszélni, ha egyáltalán találkozol még vele egy nyugodtabb időben? Talán a jövőbe kellene ugranod, kevésbé viharos korszakba, olyan helyre, ahol néhány dolgot megtudhatsz róla.[/p]
        [p]Egy szamuráj rohan el, pörgeti a kardját, és harci üvöltést hallat. Lebuksz, és épp hogy kikerülöd a kardot. Tenned kell [em]valamit[/em], veszélyes ez a csatatér.[/p]
    </text>
    <next id="52">Keresd az utat a jövőben, az ogurai iskolánál!</next>
  </p>
  <p id="59">
    <empty />
  </p>
  <p id="60">
    <text>
        [p]A Kiotóba vezető úton mész. A templombeli fiú szerint Muszasi a császár fővárosába megy. Kiotó a császár fővárosa; Edo a sóguné, a helyettesé, aki a császár nevében uralkodik.[/p]
        [p]Pár mérföld múlva egy botra támaszkodó vak férfival akadsz össze. Elhatározod, hogy vele tartasz egy ideig. Bemutatkozol.[/p]
        [p]– Ah, nagyon érdekes név – mondja. – Az én nevem Kacu Joritomo, masszőr vagyok.[/p]
        [p]– Masszőr?[/p]
        [p]– Igen. Gazdag hölgyeket és urakat masszírozok.[/p]
        [p]– De… de… te… – nem folytatod, félsz, hogy megbántod.[/p]
        [p]– … vak vagyok? – fejezi be helyetted. – Igen. Bizonyos értelemben. A szememmel nem látok. De van fülem, orrom és más érzékeim. – Megáll, fejét oldalra hajtja. – Figyelj! Hallod a tücsköt az út menti árokban?[/p]
        [p]Fülelsz. Már éppen nemet akarsz inteni, mert nem hallasz semmit… De várj csak! Megvan.[/p]
        [p]– Igen. Hallom.[/p]
        [p]– Te messziről jött utazó vagy – mondja. – Meg tudom állapítani a hangodból és a kérdéseidből. – Elmondja, hogy milyen magas vagy, mennyi a súlyod. Csodálkozol.[/p]
        [p]– Honnan tudhatod?[/p]
        [p]– A magasságodat a hangod irányából állapítom meg. A súlyodat a járásodból. Soha ne sajnálj senkit csak azért, mert világtalan – mondja Kacu. – Többet „láthat”, mint te.[/p]
        [p]– És mivel idegen vagy, azt is elmondom, hogyan kereshet pénzt egy vak ember. Az emberek testét nem láthatom, ezért a kezemnek kell nagyon ügyesnek lennie. A meztelen hölgyet nem látom, ezért a férjének nincs oka a féltékenységre. – Kacu ezen hangosan nevet. – Néha furák az emberek?[/p]
        [p]Mielőtt válaszolhatnál, három embert veszel észre, egy mellékútról fordulnak a főútra. Nem valami bizalomgerjesztőek.[/p]
        [p]– Bajt szimatolok – szól Kacu. – Légy résen![/p]
        [p]Közelednek.[/p]
        [p]– Ohó! – mondja az egyik. – Vak ember és a barátja! Kölcsönöznétek nekünk némi pénzt, zarándokok?[/p]
        [p]Nálad nincs semmi, különben odaadnád. Reméled, hogy a vak ad nekik néhány pénzdarabot, aztán nem zaklatnak tovább. Ehelyett ezt mondja:[/p]
        [p]– Becsületes ember megdolgozik a pénzéért.[/p]
        [p]Kacu nagyon bátor lehet, úgy gondolod. Egy vaknak nem sok esélye lehet három látóval szemben, akik bajt akarnak keverni.[/p]
        [p class="inlineImage"][img src="resources/tm3/64.jpg" /][/p]
        [p]– Azt mondod, becstelenek vagyunk? – szólal meg az egyik.[/p]
        [p]– Természetesen nem. Csupán azt mondom, hogy nincs pénzem ilyenek számára.[/p]
        [p]– Akkor elvesszük a pénzed, bolond! – Az ember Kacuhoz lép.[/p]
        [p]A vak gyorsan felemeli a botját, és a támadó gyomrába döfi. – Úúú! – ordít az kétrét görnyedve, mindkét kezével megragadja a botot.[/p]
        [p]Kacu elereszti, fegyvertelenül áll ott, amikor a másik kettő ráveti magát.[/p]
        [p]Kiragadod a botot az elesett ember kezéből, aki jajgat, és kapkodja a levegőt.[/p]
        [p]Az egyik férfi meg akarja ragadni Kacut. Kacu elkapja az ember kinyújtott karját, megperdül, és átdobja a vállán. Az ember a földre zuhan, akár egy magas polcról leeső rizses zsák. Zsupsz![/p]
        [p]Közben Kacu botjával sikerül a másikat nagyon érzékeny pontján eltalálnod. Összegörnyedve hátrál. Látja, hogy a két barátja a földön hever, megfordul, és üvöltve elrohan.[/p]
        [p]Kacura mosolyogsz, ő is mosolyog.[/p]
        [p]Nagyobb csoport közeledik. Kacu nem tűnik izgatottnak, ezért vársz, és figyeled őket. Hatan cipelnek egy bambuszból és vászonból készült dobozt arra, ahol álltok. Gyaloghintó, amiben embert szállítanak. Az oldalablak nyitva van, és egy kövér ember hajol ki rajta.[/p]
        [p]– Bátor tett volt! – mondja. – Segítettem volna, de túl messze voltunk, amikor a gazemberek megtámadtak.[/p]
        [p]Kacu bólint.[/p]
        [p]– Megismerem a hangod. Takahasi úr vagy, daimjója egy nagy birtoknak innen keletre.[/p]
        [p]– Nagyon okos vagy, vak ember! Így van.[/p]
        [p]– Egyszer megmasszíroztam a nővéredet – mondja Kacu.[/p]
        [p]– Akkor hozzám is gyere el, és masszírozz meg! – válaszol a daimjó.[/p]
        [p]Kacu suttogva mondja nekem, hogy a daimjó olyan cím, amit csak néhány szamuráj kap, és általában azt jelenti, hogy az illető gazdag.[/p]
        [p]– Elmennék, Takahasi úr, de most le kell térnem a kiotói útról, mert van egy korábbi kötelezettségem.[/p]
        [p]– Ah, milyen kár! És te? – tekint rád a daimjó. – Mindig szükségem van bátor útitársra.[/p]
        [p]Rázod a fejed.[/p]
        [p]– Mennék, uram, de Kiotóba kell mennem, hogy megtaláljam Mijamoto Muszasit…[/p]
        [p]– Muszasit? Ismerem. A gyűjteményemben van egy kard, ami valamikor az övé volt. Szeretnéd látni?[/p]
        [p]Elmenj-e a daimjóval? Vagy folytasd az utat Kiotóba, hogy megnézhesd, hogyan harcol Muszasi?[/p]
    </text>
    <next id="72">Menj a daimjóval!</next>
    <next id="68">Folytasd az utat Kiotóba!</next>
    <hint>A daimjó kardja segít-e végrehajtani a feladatodat?</hint>
  </p>
  <p id="65">
    <empty />
  </p>
  <p id="66">
    <text>
        [p]Elhatározod, hogy az Edóba vezető úton utazol, és próbálod Muszasit megkeresni. Edo, tudomásod szerint a sógunátus fővárosa. A fiú a templomban azt mondta, hogy a kendo-mérkőzések a sógun tiszteletére lesznek. Úgy okoskodsz, hogy Muszasi biztos Edóba megy.[/p]
        [p]Csendes eső szemerkél, alig szitál, de hideg. Az út kezd sárossá válni. Pocsolyákon gázolsz át, és arra gondolsz, milyen messze is lehet Edo. Talán oda kellene ugrani, megelőzve Muszasit.[/p]
        [p]– Aha! – szólal meg valaki balról. Rongyos emberek csapata rohan feléd, botjaikkal hadonásznak. Banditák![/p]
        [p]Nekieredsz, futsz, amilyen gyorsan csak tudsz a sárban. Csúszós, majdnem elesel, de a banditák sem gyorsabbak. Nekik is a sáron kell átgázolniuk.[/p]
        [p]Megbotlasz és elesel, belezuhansz arccal a sárba az út mentén. Éppen idejében nézel föl, az egyik bandita már lendíti is a botját. Átfordulsz, gyorsan talpra állsz.[/p]
        [p]Rohansz, ahogy csak bírsz, és sikerül lerázni őket. Hamarosan újból a főútra térsz, de zavarba jössz, mert nem tudod, merre indulj Edóba.[/p]
        [p]Eláll az eső, kisüt a nap. Emberek csoportja közeledik, nagy bambuszból és vászonból készült dobozt cipelnek. Gyaloghintó, amiben embert szállítanak. Integetsz, és a gyaloghintó megáll melletted.[/p]
        [p]– Elnézést! – szólsz. – Melyik út vezet Edóba, a császár fővárosába?[/p]
        [p]A kövér ember nevet. Kihajol a gyaloghintóból, és mindkét irányba mutat.[/p]
        [p]– Edo erre van – mondja –, de a császár fővárosa, Kiotó, arra. Edo a sógunátus fővárosa. – Nagyon boldog, hogy kijavíthatott valakit. – Úgy látszik, rossz irányba indultál.[/p]
        [p]– Remélem, megnézhetem a sógun kendo-mérkőzéseit – szólsz. – Hol tartják?[/p]
        [p]– Kiotóban, nem messze a lakhelyemtől. Takahasi úr vagyok. Nagyon jómódú és jelentős [em]daimjó[/em]. A birtokom innen keletre esik. Talán már hallottál is rólam?[/p]
        [p]– Sajnos nem annyit, amennyit illett volna – felelsz lassan.[/p]
        [p]A daimjó mosolyog.[/p]
        [p]– Miért nézed meg a kendo-mérkőzéseket?[/p]
        [p]– Mijamoto Muszasit keresem, a híres rónint.[/p]
        [p]– Muszasit! Ismerem. Még egy kardom is van a gyűjteményemben, amely az övé volt. Talán szeretnéd látni?[/p]
    </text>
    <next id="72">Kövesd a daimjót!</next>
  </p>
  <p id="68">
    <text>
        [p]Kiotóban vagy. A közelgő [em]kendo[/em], vagyis a kardvívó torna, az év legjelentősebb eseménye. A városban ünnepi a hangulat. Idősebb férfiak és fiúk járják fényes selyemzászlókkal a keskeny utcákat. A boltosok kiteszik áruikat… szövött szandálokat, nagy, kosár alakú kalapokat, rizsgombócokat.[/p]
        [p]Úgy látszik, még van néhány nap a versenyig. Állást akarsz vállalni, hogy legyen szállásod, ételed is a mérkőzésekig. Egy fogadóban érdeklődsz, hogy van-e munka.[/p]
        [p]– Van, persze. Sok vendégünk lesz a sógun harci tornájára. [em]Szakét[/em] szolgálhatsz fel a szamurájoknak és a kereskedőknek.[/p]
        [p]Megtudod, hogy a szaké rizsből készült borféle, melegen isszák, ezért a fogadósnak kell valaki, aki gyorsan felszolgálja, mielőtt kihűlne.[/p]
        [p]A mérkőzés előtti napon fel-alá rohangálsz, szépen öltözött szamurájoknak viszed a szakét.[/p]
        [p]Sokat isznak. Hamarosan lerészegednek. Dicsekednek, hogy micsoda remek harcosok, és hogyan nyerik meg a harci tornát a sógunnak.[/p]
        [p]Az egyik, akit Kindzsunak hívnak, nevet.[/p]
        [p]– Az első mérkőzésem egy rónin kutyával lesz, akit Muszasinak hívnak – mondja, meglóbálja a kupáját. – Tölts még szakét![/p]
        [p class="inlineImage"][img src="resources/tm3/68.jpg" /][/p]
        [p]Sietsz a forró borral, hogy halljad, mit mond. Muszasi még nem lehet valami híres, 1605-ben járunk.[/p]
        [p]– Úgy hallom, meglehetősen jó – jegyzi meg valaki.[/p]
        [p]– Igen – szól egy másik –, kemény ellenfél. Kindzsu felhörpinti a félkupányi szakét.[/p]
        [p]– Lehet – mondja. – De van egy tervem. A mérkőzés előtt az ünnepi italban kábítószer lesz.[/p]
        [p]– Okos – szólal meg az egyik. De egy másik hozzáteszi:[/p]
        [p]– Valahogy nem tetszik ez nekem. Kindzsu csodálkozik.[/p]
        [p]– Nem-e? Az igazi szamuráj mindenre kész. Az igazi szamuráj nem issza meg a kábítószeres italt. Ha mégis megteszi, az ő baja.[/p]
        [p]Kindzsu barátja bólint.[/p]
        [p]– Igaz.[/p]
        [p]– Helyes. Az igazi szamuráj minden veszéllyel számoljon. – Megcsóválod a fejed. Ez az észjárás nem tetszik neked. Szerinted Kindzsu csalni fog.[/p]
        [p]– Muszasi megérkezett már a városba? – kérdi Kindzsu egyik barátja.[/p]
        [p]– Ó, igen. Valami lehetetlen fogadóban szállt meg, a színiiskola közelében, a Levelek Házában a magyalligetnél.[/p]
        [p]– Reméljük, nem jön rá a tervedre. Kindzsu részegen nevet.[/p]
        [p]– Ó, nem fog. Két emberem figyeli. Ha bárki beszélni próbál vele a mérkőzés előtt, az embereim elintézik.[/p]
        [p]A konyhába sietsz. Mit kellene tenned? Figyelmeztetni Muszasit a kábítószeres borra? Biztos hálás lenne érte. De mi legyen a két bitanggal, akik figyelik? Mi lesz, ha meghallják a figyelmeztetést? Kettévágnak! Mit tegyél?[/p]
    </text>
    <next id="84">Figyelmeztesd Muszasit!</next>
    <next id="81">Ne mondj semmit!</next>
    <hint>Melyik a tisztességesebb megoldás?</hint>
  </p>
  <p id="71">
    <empty />
  </p>
  <p id="72">
    <text>
        [p]A daimjóval elmész a birtokára, boldog vagy, hogy láthatod Muszasi kardját. A gyaloghintó mellett lépdelsz, amelyben a kövér férfit viszik az emberei.[/p]
        [p]– Mindig örülök a társaságnak – közli. – Az utazás oly [em]unalmas[/em].[/p]
        [p]Nem felelsz semmit. Eddigi utazásaid igazán nem voltak unalmasak.[/p]
        [p]– Még egy ilyen jelentős embernek, mint én is, úgy kell utazni, mint egy közönséges róninnak. Helyes ez, mi a véleményed?[/p]
        [p]Mielőtt válaszolni tudnál, ismét beszélni kezd:[/p]
        [p]– Ah, bárcsak bízhatnék mihaszna fiaimban, hogy foglalkoznak az üzlettel! De senki sem ért úgy ehhez, mint én. Sajnos! Mit gondolsz, nem szégyen, milyen kevés ilyen briliáns ember van, mint én?[/p]
        [p]Mondani akarsz valamit, de a daimjó megint beszélni kezd. Soha nem hallottál még senkit ennyit dicsekedni vagy ennyit beszélni. Azt mondja, van egy kardja, ami Muszasié volt. Ha már itt vagy, akár meg is nézhetnéd.[/p]
        [p]Egy egész napi járás után megérkeztek a daimjó birtokára. A ház nagy, de nem palota. Örülsz, hogy végre megpihenhetsz.[/p]
        [p]Mosakodás és vacsora után, ami levesből, ismeretlen zöldségekből, rizsből és különböző halakból állt, a daimjó megmutatja a fegyvergyűjteményét.[/p]
        [p]Lándzsákat, íjat, különös golyókból, láncokból, sarlókból álló szerkezeteket és rengeteg kardot birtokol. Felemel egy pengét fekete fahüvelyben.[/p]
        [p]– Muszasi, a nevezetes vándor szamuráj kardja – mondja.[/p]
        [p]Nem akarod bosszantani, de tudni szeretnéd, ki bizonyíthatja, hogy a kard tényleg Muszasié volt.[/p]
        [p]– Egy olyan kiváló ember, mint te, könnyen felismered az ilyen dolgokat, de egy egyszerű ember, mint én, hogyan tudhatná, hogy a kard valóban Muszasié?[/p]
        [p]A kövér mosolyog.[/p]
        [p]– Ah, nagyon egyszerű, figyelj![/p]
        [p]Kis kalapácsot vesz elő, és egy tompa szögfélét; és a kard markolatán kezd valamit ütögetni. Pár pillanat múlva vékony bambuszék bújik ki a markolatból, amely rájabőrből készült, és rombuszmintás selyemzsinór fogja át. A markolatot le lehet emelni, láthatóvá válik a [em]tang[/em], vagyis a kard vége.[/p]
        [p]Rámutat a tangra.[/p]
        [p]– Látod? A készítő jelet tesz a fémbe. Megnézed. Ez áll rajta: [em]Mijamoto Muszasinak készítene Kanemicu, hacsigacu havában 1603-ban. Kiállta a selyempróbát[/em].[/p]
        [p]Ó, emlékszel a selyempróbára. Tehát Kanemicu nem sokkal azután készített kardot Muszasinak, hogy megnézted a műhelyét. De most… hogyan szerzed meg a kardot?[/p]
        [p]Lefekszel a vattamatracra, amit [em]futon[/em]nak neveznek, csak vékony takaró van rajta, még mindig azon godolkodsz, hogyan juthatsz hozzá a kardhoz. Nincs semmi pénzed. Dolgozhatnál vajon a daimjónak, hogy pénzt keress? Nem hiszed. Nem valószínű. A daimjónak annyi pénze van, amennyi csak kell. Miért adná neked a kardot? Amit nyilván valóban gyűjteménye egyik legértékesebb darabjának tart.[/p]
        [p]Elszundítasz, még most is izgat, hogy mitévő legyél. Egy vagy két óra múlva hirtelen felébredsz. Szemed, füled nyitva, de nem látsz semmit. Mégis biztos vagy benne, hogy valamit észlelsz.[/p]
        [p]Felkelsz, és lábujjhegyen végigmész a folyosón. Úgy látszik, senki sincs ébren. A nagyteremhez indulsz, ahol a daimjó a fegyvergyűjteményét tartja. Sötét és csendes. Azt gondolod, biztos álmodtad. Elhagyod a szobát, hogy újból aludni térj.[/p]
        [p]A fordulónál halk zörejt hallasz, nem hangosabb, mint a padló reccsenése. Megdermedsz. Valaki van a fegyverteremben. Nem látod, hogy kicsoda, de most már biztos vagy benne. Csendben vársz.[/p]
        [p]Hosszúnak tűnő percek után gyors mozdulat villan a szemedbe. Fekete alak suhan a távoli falnál. Nem akarsz zajt csapni. Elhúznak egy ablakot, és a holdvilágnál feketébe öltözött alakot veszel észre, kardot visz hüvelyestül, és az alak csendben kisurran.[/p]
        [p]Körülnézel. Visszasietsz a szobába, amint az ablak becsukódik a fekete sziluett mögött. Valamit elloptak… Muszasi kardja… hiányzik! Kinyitod az ablakot, még éppen látod, ahogy a feketébe öltözött alak átszalad az úton. Mit tegyél? Fuss a tolvaj után egyedül? Vagy ébreszd fel a daimjót és szamurájait, hogy segítsenek? A tolvaj nagyon gyors. Most kell döntened![/p]
    </text>
    <next id="89">Üldözd a tolvajt!</next>
    <next id="76">Ébreszd fel a ház népét!</next>
  </p>
  <p id="76">
    <text>
        [p]– Tolvaj! – kiáltod. – Segítség! Tolvaj![/p]
        [p]Egy perc múlva emberek rontanak a szobába kivont karddal. A daimjó is bekacsázik hosszú selyem hálóingben, nagyon feldúltnak látszik.[/p]
        [p]– Mi történik itt?! – kérdi parancsolóan.[/p]
        [p]– Egy tolvaj! – feleled. – Teljesen feketébe öltözve. Elvitte a kardot… – A falra mutatsz. Üres a helye a faragott faállványon Muszasi kardjának.[/p]
        [p]– A nindzsák! – szól a daimjó. – Te pedig biztos segítetted őket! – ordítja. – Te kérted, hogy mutassam meg a kardot. Azalatt lopták el, míg te itt voltál! Te kém vagy![/p]
        [p]Tiltakozol.[/p]
        [p]– Nem, nem, rosszul látod![/p]
        [p]– Ennek a kémnek fejét karóba húzva akarom látni a hálószobám ablaka előtt! – üvölti a daimjó.[/p]
        [p]A szamurájok rád rohannak. Hátrálsz, az ablaknak esel. Valahogy sikerül talpra állnod. Megfordulsz, és mented az irhádat.[/p]
        [p]Hallod mögötted a daimjó szamurájainak kiáltásait. Átfutsz a földúton a fák közé. Botladozol a sötétben, egy gyökérben elesel, jól bevered a fejed. Jaj! Szédülsz. Ha elájulsz, biztos elkapnak. Talán ugorj olyan helyre, ahol bekötözik a fejed? Vagy próbáld megtalálni a tolvajt, aki elvitte Muszasi kardját?[/p]
    </text>
    <next id="34">Ugorj a biztonságba!</next>
    <next id="89">Próbáld megtalálni a tolvajt!</next>
  </p>
  <p id="77">
    <empty />
  </p>
  <p id="78">
    <text>
        [p]A nindzsák a tigrisverem felé masíroztatnak. Keresgéltél a zsebedben, de nem hoztál magaddal gyufát. Kellemetlen. Gyufát kellene gyújtanod a sötétben, hogy elriaszd őket.[/p]
        [p]Morgást hallani, ami bőgésbe megy át.[/p]
        [p]Mi ez?[/p]
        [p]Az egyik nindzsa nevet.[/p]
        [p]– Kedvencünk éhes ma este.[/p]
        [p]Kiszáradt a torkod. Komolyan gondolják? [em]Igazi[/em] tigris van a veremben?[/p]
        [p]Komolyan gondolják. Már látod is a hatalmas vadállatot, fel-alá jár a mély gödör alján. Még a szagát is érzed, ahogy közelebb érsz. Háromlábnyira sem látsz, de hallod a tigrist, amint vacsoráért, érted morog.[/p]
        [p]– Ugorj! – mondja az egyik nindzsa.[/p]
        [p]Még mit nem? Csak nem gondolja, hogy beszökkensz az éhes [em]tigris[/em] vermébe.[/p]
        [p]– Köszönöm, inkább nem – mondod.[/p]
        [p]Jól hátba bök valaki. Már zuhansz is a verembe.[/p]
        [p]– Földet érsz. A puha sárba besüpped a lábad.[/p]
        [p]A túloldalon alig láthatóan mozog a sötétben a tigris. Valami félig köhögés, félig morgásszerű hangot ad. A nagy macska szaga egyre erősödik. Néhány lépést tesz feléd.[/p]
        [p class="inlineImage"][img src="resources/tm3/78.jpg" /][/p]
        [p]A holdat éppen eltakarja egy felhő, a verem teljes sötétségbe borul. Hallod, hogy közelít a tigris, de nem látod. Eszerint a nindzsák sem látnak.[/p]
    </text>
    <next id="60">Ugorj vissza a Kiotóba vezető útra!</next>
  </p>
  <p id="79">
    <empty />
  </p>
  <p id="80">
    <empty />
  </p>
  <p id="81">
    <text>
        [p]Úgy gondolod, Muszasi tud magára vigyázni. Elhatározod, hogy vársz a mérkőzés végéig, csak akkor próbálsz vele beszélni.[/p]
        [p]A harci torna napja elérkezett. Ezrekkel együtt várod a mérkőzés kezdetét. Egy oszlopra felszögezett papírról olvasod a szabályokat. Fakardokkal küzdenek majd, a mérkőzésnek akkor van vége, ha az egyik versenyzőt lefegyverzik, ha kiütik, vagy feladja a küzdelmet.[/p]
        [p]Néhány izgalmas mérkőzés után kezdődik a legfontosabb esemény, legalábbis számodra. Muszasi küzd Kindzsuval.[/p]
        [p]Mindketten meghajolnak a sógun előtt, aki egy elkülönített páholyban ül a küzdőtér szélén. Aztán szembeállnak a harcosok. Muszasi kardjának hegyét szemmagasságban tartja, míg Kindzsu a feje fölé emeli a kardját. Figyelsz, látod, hogy Muszasi mintha kicsit meginogna. Biztosan ivott a kábítószeres borból.[/p]
        [p]Kindzsu is biztos észrevette.[/p]
        [p]Támad![/p]
        [p]Az utolsó másodpercben Muszasi félreugrik, és kardjával Kindzsu fejére sújt. Kindzsu lezuhan, mintegy kődarab.[/p]
        [p]Muszasi meghajol a Sógun felé, aztán valamit elővesz a kimonójából, Kindzsu mellé teszi. Mereszted a szemed, hogy lássad.[/p]
        [p]Egy kupa. Biztos abban volt a kábítószeres bor. És Muszasi nem itta meg, csak színlelte, hogy Kindzsu azt higgye, hatott a kábítószer. A kupa üzenet Kindzsunak…, majd ha magához tér.[/p]
        [p]Amikor Muszasi elhagyja az arénát, hozzárohansz. Egy mellékutcában éred utól.[/p]
        [p]– Izgalmas mérkőzés volt – szólítod meg. Muszasi mordul egyet.[/p]
        [p]– Egy percig attól féltem… – Abbahagyod, de Muszasi furán néz rád.[/p]
        [p]– Mitől féltél? – kérdi.[/p]
        [p]– Semmitől. – Nem akarod megmondani, hogy tudtál arról, hogy kábítószert akarnak adni neki, de nem figyelmeztetted.[/p]
        [p]Még jobban siet.[/p]
        [p]– Elkísérhetlek? – kérdezed.[/p]
        [p]– Nem. Egyedül utazom – válaszol. Megállsz, figyeled, ahogy távolodik. Elmegy Kiotóból. Ez így egyáltalán nem jó.[/p]
        [p]Kiterveled, hogy bizonyos távolságból követni fogod. Aztán később elmagyarázhatod neki, miért. Értelmes ember, nem lehet rád dühös.[/p]
        [p]Reszketsz a hidegtől, már rég besötétedett. Muszasi táborhelyén az erdei tisztáson ég a tűz. Halkan, lábujjhegyen közelíted meg, hogy melegedhess a tűznél.[/p]
        [p]– Hah! – kiált fel hirtelen, felugrik, mindkét kardját neked szegezi.[/p]
        [p]– Tehát visszajöttél. És ugye tudtál a kábítószeres borról a mérkőzésen?[/p]
        [p]– Én…, azazhogy én… – Nem számít! Nem szeretem a sötétből előbukkanó embereket. Sarkon fordulsz és futsz.[/p]
        [p]Egy fa mögé rohansz, próbálsz lélegzethez jutni. Ugorj gyorsan az időben, mert még végül az a férfi öl meg, akiért útra keltél![/p]
    </text>
    <next id="93">Ugorj vissza az időben!</next>
  </p>
  <p id="84">
    <text>
        [p]Csak besötétedés után tudsz a sok munka miatt a fogadóból elszabadulni. Elmagyarázzák, merre van a Levelek Háza, ahol Muszasi megszállt.[/p]
        [p]A fogadó sokkal kisebb és öregebb, mint ahol te dolgozol. Nem látsz senkit, aki Muszasit őrizné![/p]
        [p]Belépsz, és megkérded a tulajdonostól, hol van Muszasi. Egy közeli szobára mutat, melynek fából és papírból készült a tolóajtaja.[/p]
        [p]Kopogtatsz az ajtón.[/p]
        [p]– Igen?[/p]
        [p]– Mijamoto Muszasit keresem – mondod.[/p]
        [p]– Megtaláltad. Gyere be![/p]
        [p]Végre! Kinyitod az ajtót, meghajolsz, és bemégy a szobába.[/p]
        [p]Muszasi ül, pálcikákkal rizst eszik. Odaint neked. Aztán látod, hogy valamit elkap a rizs fölött a pálcikákkal, és felmutat valami mazsolához hasonlót. Egyetlen csuklómozdulattal a padlóra löki.[/p]
        [p]Nem mazsola, hanem légy. Muszasi olyan gyors, hogy röptében megfogja a legyet a pálcikákkal.[/p]
        [p]– Miben lehetek a szolgálatára? – kérdi Muszasi.[/p]
        [p]– Figyelmeztetni szeretném … – kezdesz bele. Hirtelen kinyílik a tolóajtó! Két kardos ember áll ott.[/p]
        [p]– Aha – szól az egyik –, elkaptunk! – Muszasi a két férfira néz.[/p]
        [p]– Valami baj van? Az előbbi bólint.[/p]
        [p]– Ez – és rád mutat – a becsületünkbe gázolt. Elégtételt akarunk. – Megmarkolja hosszú kardját, rád villantja a szemét.[/p]
        [p]Muszasi rád néz.[/p]
        [p]– Igaz ez?[/p]
        [p]– Tiltakozom![/p]
        [p]– Még soha nem láttam őket. – De tudod, hogy kik ezek. Kindzsu emberei.[/p]
        [p]– Valami félreértés lehet – mondja Muszasi csendesen.[/p]
        [p]– Semmi félreértés! – szólal meg a férfi az ajtónál. – Indulás![/p]
        [p]Muszasihoz fordulsz.[/p]
        [p]– Uram, azért jöttem, hogy figyelmeztessem egy összeesküvésre…[/p]
        [p]– Maradj csendben, te bitang! – ordít a szamuráj az ajtónál. – Még egy szó, és itt helyben agyonváglak. – Kiveszi a kardját a hüvelyből, és egy lépést tesz feléd.[/p]
        [p]– Udvariatlanság más szobájában kardot rántani – szól Muszasi.[/p]
        [p]– Nem tartozik rád – válaszol Kindzsu embere. Muszasi felvonja vastag szemöldökét.[/p]
        [p]– Bejöttök a szobámba, megzavarjátok az étkezésemet, sértegetitek a vendégemet, és még hogy nem tartozik rám.[/p]
        [p]Muszasi hirtelen talpra ugrik, kirántja kardját, és nekiszegezi a két férfinak.[/p]
        [p]– Választhattok – mondja Muszasi –, elmentek, vagy kiálltok velem.[/p]
        [p]A két férfi rád néz, aztán egymásra. Muszasi mozdulatlanul áll, mint egy szobor.[/p]
        [p]– Még megbánod! – szól hozzád az egyik, aztán kisietnek.[/p]
        [p]Muszasi elteszi a kardját, rád tekint.[/p]
        [p]– Nos, mondani akartál valamit?[/p]
        [p]Gyorsan elmagyarázod Kindzsu tervét, hogy kábítószeres bort adat Muszasinak. Muszasi nevet.[/p]
        [p]– Nahát. Mindent megtesz a győzelemért. Remek egy szamuráj![/p]
        [p]Nem érted.[/p]
        [p]– De… de ez csalás.[/p]
        [p]Mosolyog.[/p]
        [p]– Nem, a küzdelemben minden megengedhető. Az a szamuráj, aki nem készült fel minden lehetőségre, megérdemli a vereséget.[/p]
        [p]Rosszallod a dolgot.[/p]
        [p class="inlineImage"][img src="resources/tm3/84.jpg" /][/p]
        [p]– Mégis jó, hogy figyelmeztettél. Adósod vagyok, mert a becsületem foroghatott volna kockán. Találkozunk a versenyen?[/p]
        [p]Bólintasz.[/p]
        [p]– Ott leszek.[/p]
        [p]– Jól van. Beszélünk majd.[/p]
        [p]Mosolyogsz és indulsz. Jól döntöttél. Beszélhettél vele, és most még barátságos is volt. A verseny után újból találkoztok, jobban megismerheted, és talán kimódolod, hogyan vedd rá arra, hogy neked adja a kardját.[/p]
        [p]Indulófélben vagy a fogadóból, de megállsz az előtérben. Hátha Kindzsu két banditája ott vár, és egyenlíteni akar.[/p]
        [p]Fontos dolgot tanultál, a szamurájnak mindig leleményesnek kell lennie. Egy halom régi rongyot látsz. Gyorsan magadra kapod, akár koldusnak is nézhetnek. Ha kint is van a két ember, így nem isimernek fel.[/p]
        [p]Kimégy a fogadóból, észreveszed őket. Rád pillantanak, aztán vissza az ajtóra. Remek. Átejtetted őket.[/p]
        [p]Aztán az egyik utánad szól:[/p]
        [p]– Hé! Koldus! Láttál valakit indulófélben?[/p]
        [p]– Nem, uram – motyogod elváltoztatott hangon.[/p]
        [p]– Várj egy percet! Ismerős a hangod. Vedd csak le a fejedről a rongyokat![/p]
        [p]Gyorsan eliszkolsz.[/p]
        [p]– Hé![/p]
        [p]– Utána a gyáva mesélőnek![/p]
        [p]Üldöznek.[/p]
        [p]Az utcák girbegurbák, nagyon keskenyek. Céltalanul cselezel és futsz, próbálod lerázni őket, de még mindig a nyomodban vannak.[/p]
        [p]Mit tegyél? Most jó nyomon vagy. Meg kellene próbálnod ugrani vagy tovább rohanni és lerázni őket?[/p]
    </text>
    <next id="93">Ugorj a veszély elől!</next>
    <next id="108">Rázd le őket!</next>
    <hint>Ha otthagyod ezeket az embereket, akkor Muszasit is elhagyod.</hint>
  </p>
  <p id="88">
    <empty />
  </p>
  <p id="89">
    <text>
        [p]Rohansz az erdőn át, ahová a fekete alakot láttad menekülni. Talán elkapod a tolvajt, és valahogy visszaszerzed a kardot. Esetleg a daimjó is nagyra becsül majd, és megjutalmaz… talán magával a karddal.[/p]
        [p]Ott van! Épp előtted árnyalak mozog a holdfényben. Észrevétlenül fától fáig lopakodsz.[/p]
        [p]Szem elől téveszted, így egy kicsit gyorsabban sietsz. Hová tűnt?[/p]
        [p]– Hah! – szólal meg valaki mögötted. – Azt gondoltad. hogy követni tudsz egy nindzsát?[/p]
        [p]Megpördülsz, előtted a fekete alak… fekete ing, fekete nadrág, és a fekete csuklyából csak a szeme látszik. Egyik kezében Muszasi kardja, a másikban gyilkos tőr.[/p]
        [p]Sarkon fordulsz, menekülni akarsz, de fekete alakok vesznek körül. Egy tucat nindzsa, tőr vagy kard van a kezükben, mind neked szegezik.[/p]
        [p]Mielőtt eszedbe jutna, hogy mitévő légy, a nindzsák megragadnak, egy fához kötöznek. Eléd áll az, aki ellopta Muszasi kardját. Hirtelen mozdulattal lerántja a csuklyát a fejéről…[/p]
        [p]Nem férfi, hanem nő! Nő lopta el a kardot. Felnevet.[/p]
        [p]– Nagy kár – mondja –, remek nindzsa lettél volna közönséges halandóhoz képest, ügyesen követtél… De a nindzsák áthatolnak a falon, járnak a vízen, hat láb magasba is felugranak. Nem tudtad? – Azzal otthagy.[/p]
        [p class="inlineImage"][img src="resources/tm3/91.jpg" /][/p]
        [p]Furcsán hangzik, amit mondott. Nagy kár? Remek nindzsa lettél volna?[/p]
        [p]Még mielőtt ki tudnád szabadítani magad a kötelékeidből, három nindzsa jön, és kioldoznak. Tőrüket tőled néhány centire tartják.[/p]
        [p]– Erre – mondja az egyik. – A tigrisveremhez.[/p]
        [p]Tigrisverem? Tenned kell valamit! Kétségbelesett ötleted támad. Nem kötöztek meg, benyúlhatsz a zsebedbe. Bárcsak lenne nálad gyufa![/p]
    </text>
    <itemCheck id="1003" type="item" have="92" dontHave="78" />
  </p>
  <p id="92">
    <text>
        [p]Megvan a gyufa! Mivel jó sötét van, fogvatartóid nem látják a gyanús mozdulatot. Kiveszed a gyufát a zsebedből. Ez lesz csak a meglepetés… a gyufát a XIX. században találták fel. Lassan, óvatosan sikerül egy szál gyufát kivenned a dobozból. Amikor a holdat egy pillanatra felhő takarja, cselekszel. Meggyújtod a gyufát, és meglobogtatod a nindzsák előtt.[/p]
        [p]– Állj! – ordít valamelyik.[/p]
        [p]– Démon! Égő ujjai vannak.[/p]
        [p]Még mielőtt dönteni tudnának, hogyan intézzenek el, kiveszel pár szál gyufát a dobozból, és hajigálod magad körül.[/p]
        [p]– Tüzet köpköd! Ez a kami démon! Menekülj! A nindzsák az egyik irányban, te a másikban tűnsz el. A nindzsák nem fognak sokáig rémüldözni.[/p]
        [p]Egy perc múlva jó nagy előnyöd van már, de nem lassítod az iramot.[/p]
        [p]Megint hallod őket. Körülnézel, hogy nyugodt helyet találj az ugrásra. Már majdnem itt vannak. Ugorj gyorsan![/p]
    </text>
    <next id="34">Ugorj vissza az időben, hogy menedéket találj!</next>
  </p>
  <p id="93">
    <text>
        [p]Nagy kertben találod magad. Végtelen hosszan tengernyi virág illatosítja a levegőt. Pirosak, kékek, zöldek, sárgák… ezernyi virág! A távolban, a fákon túl oszlopos ház látszik, tetején kék és zöld cserepek. Az épület körül férfiak és nők sétálnak. Arcuk rizsporos. A férfiak pici, hegyes szakállt viselnek, s nők hosszú hajat és ívelt, festett szemöldököt. Selyemruhájuk és különös kalapjuk láttán csodás madaraknak vélhetnénk őket. Senkinél sincs fegyver.[/p]
        [p]Nos, ez biztos nem Muszasi kora, gondolod.[/p]
        [p]Sétálsz a kertben, nézed a tollászkodó pávákat és más színpompás madarakat. Ez az egyik leggyönyörűbb hely, ahol valaha jártál.[/p]
        [p]Megkerülsz egy sarkot, és egy padon ülő hölgyet pillantasz meg.[/p]
        [p]Felnéz.[/p]
        [p]– Ki vagy? – kérdi. – Mit csinálsz Heiankjó császári kertjében?[/p]
        [p]Nem tudod, mi ildomos és fontos itt, ezért nem hajolsz meg mélyen.[/p]
        [p]– Utazó vagyok, azért jöttem, hogy felüdítsem szemem Heiankjó szépségével.[/p]
        [p]Az asszony mosolyog. Észreveszed, hogy a fogát feketére festették.[/p]
        [p]– Muraszaki-sikibu úrnő vagyok – mondja. – Azzal szórakozom, hogy történeteket írok a kiotói udvar életéről. Meghallgatnál egy részletet?[/p]
        [p]Rábólintasz.[/p]
        [p]Virágmintás papírról olvas fel. Az arra sétálók közül páran megállnak, hallgatják, de itt senki sem tűnik szamurájnak. A történet egy regény részlete. a címe: [em]A Gendzsi meséje[/em]. Az olvasó hölgy megemlíti az évszámot. Majdnem hatszáz évvel Muszasi kora előtt [em]A Gendzsi meséje[/em] bizonyára az első regény, ami japánul vagy bármilyen nyelven íródott.[/p]
        [p]– …és ezért azt mondta a démon: „Teljesítem a kívánságodat…” – olvassa Muraszaki úrnő.[/p]
        [p]Érdekes a történet, és a hölgy remekül olvas, de te rettenetesen fáradt vagy a sok ugrálástól. Nem tudod az ásítást visszafojtani.[/p]
        [p]Muraszaki úrnő abbahagyja az olvasást, rémülten bámul rád. A körben álló emberek levegő után kapkodnak. Elfordítják a fejüket. Mit tettél?[/p]
        [p]– Barbár! – mondja egy férfi.[/p]
        [p]– Szégyentelen! – mondja egy asszony. Rájössz, hogy az ásítás miatt haragszanak. Nem akartál tiszteletlen lenni, csak fáradt vagy, ez az egész.[/p]
        [p]– Azonnal távoznod kell Heiankjóból! – szól egy ember, és rángatja a karodat. – Civilizált ember ilyet soha nem tesz.[/p]
        [p class="inlineImage"][img src="resources/tm3/94.jpg" /][/p]
        [p]Megdöbbensz. Miért bántja őket ennyire egy ásítás? De furcsa egy hely ez! Arra vagy kíváncsi, mi történt volna, ha tüsszentesz. A városszéli kapuhoz vezetnek.[/p]
        [p]– Menj! – szól valaki. – Errefelé mi nem vadak vagyunk.[/p]
        [p]Éhező parasztok és koldusok rohannak meg a kapuban.[/p]
        [p]– Egy kis ennivalót, kegyes uram![/p]
        [p]– Kérek pár fillért! Rázod a fejed.[/p]
        [p]– Sajnálom – mondod. – Nincs semmim, amit adhatnék.[/p]
        [p]– Hazugság! A városból jöttél, biztos gazdag vagy.[/p]
        [p]– Adj pénzt, különben elvesszük![/p]
        [p]A közeledben álló koldus meglegyint egy fatállal. Egy másik a botját vágja a lábadhoz. Hátrálsz. Azok közelednek. Azt hiszik, hogy gazdag vagy, és tényleg el akarják venni a pénzed. Ha rájönnek, hogy nincs, igazán dühösek lesznek. Még laposra is verhetnek.[/p]
        [p]Visszafordulsz, hogy a városba menekülj, de a nehéz faajtót bezárták… arra nem mehetsz.[/p]
        [p]Egy bambuszviskót kerülsz meg, a koldusok a nyomodban. Rettenetes egy hely! A gazdagok a gyönyörű városban élnek, írogatnak és betartják az illemszabályokat, a szegények a városon kívülre kényszerülnek, alig léteznek.[/p]
        [p]És most ezek a szegények üldöznek.[/p]
        [p]Ideje visszamenni Muszasi korába. Tudod, hogy 1605-ben Kiotóban lesz a kendo-mérkőzésen. Itt mindenesette nem látsz szamurájokat… azelőtt kellene visszatérni, mielőtt még megjelennének.[/p]
    </text>
    <next id="114">Ugorj hatszáz évet!</next>
  </p>
  <p id="97">
    <empty />
  </p>
  <p id="98">
    <text>
        [p]Előtted áll Mijamoto Muszasi, minden idők legnagyobb kardforgatója, nagy lélegzetet veszel. Azt mondta, hogy te mentetted meg az életét, és jutalmat ígért.[/p]
        [p]– Én… én a kardodat szeretném! – szólsz. Muszasi átható pillantást vet rád.[/p]
        [p]– A kardomat? A lelkemet kéred. Képet festenék neked, vagy szobrot faragnék, akár tűzbe is ugranék, de… a kardomat… Aki valamit is tud a szamurájokról, nem kér ilyet. Félreismertelek.[/p]
        [p]– Sajnálom – feleled, de már feldühítetted Muszasit. Elfordul.[/p]
        [p]– Egyedül utazom tovább – mondja Muszasi. – Hagyj magamra![/p]
        [p]Elmegy.[/p]
        [p]– Várj! – szólalsz meg. Utána indulsz. – Nem értettél meg.[/p]
        [p]– Nagyon jól értettelek – mondja Muszasi. – Nincs becsületed. Menj, vagy állj ki velem![/p]
        [p]Nem folytatod. Már megint. Muszasi heves, könnyen felmérgesedik. Újból felbosszantottad. Ostobaság és veszélyes dolog lenne tovább követni. Ráébredsz, hogy még mindig keveset tudsz róla. Valahogy többet kell megtudnod. Nines jobb hely az iskolájánál, ahol ő és tamtvanya, a víz útját tanítják.[/p]
    </text>
    <next id="52">Ugorj 1634-be!</next>
  </p>
  <p id="99">
    <empty />
  </p>
  <p id="100">
    <text>
        [p]Úgy döntöttél hát, hogy a lopás helytelen. Valahogy meg kell Muszasit győznöd arról, hogy adja neked a kardját. Valószínűleg ez nem lesz könnyű, de jobb, mint elemelni valamit, ami nem a tied. Végül is egy ilyen szamurájnak, mint Muszasi, a becsület a legfontosabb. A lopás igazán nem tisztességes dolog.[/p]
        [p]Pár nap múlva Muszasi kardja elkészült. Útra keltek.[/p]
        [p]Kiotót elhagyva Muszasit és téged egy hattagú banda támad meg. Kindzsuék.[/p]
        [p]Még mindig keveset tudsz a szamurájok harcáról. Muszasit nem fogják megölni, de téged lehet, hogy igen… Maradj és harcolj, vagy reménykedj, hogy újból összeakadsz Muszasival?[/p]
    </text>
    <next id="105">Maradj és harcolj!</next>
    <next id="38">Ugorj előre tíz évet!</next>
    <hint>A szamuráj értékeli a bátorságot.</hint>
  </p>
  <p id="101">
    <text>
        [p]Kjúsú szigetén egy rizsföldre érkezel, 1645. május 19-én. A közelben magas támfalon nagy vár van. A rizsföldön dolgozó lány megmondja, hogy Hoszokava urának vára.[/p]
        [p]– Mondd csak, vajon Mijamoto Muszasi errefelé lakik?[/p]
        [p]– Ó, igen – mondja, és lehajol, hogy az elárasztott földből gyomokat szedjen a rizspalánták közül. – Nos, legalábbis itt szokott élni. Azt hiszem, hosszú ideig Hoszokava úr vendége volt, úgy két-három évvel ezelőttig. 1643-ban ment el, hogy elvonultan éljen.[/p]
        [p]Mély lélegzetet veszel, aztán sóhajtasz. Nem is régen, de megint elkerülted.[/p]
        [p]– Hová ment?[/p]
        [p]– Nem tudom. Sajnálom.[/p]
        [p]Zavartan elmégy. A könyv szerint itt él. Tévedhetett az író?[/p]
        [p]Muszasi utolsó éveit egy barlangban töltötte. Visszaindulsz a lányhoz a rizsföldre, és megkérded, vannak-e barlangok a környéken. Bólint, és mutatja az irányt.[/p]
        [p]Hosszú az út, de érzed, hogy nyomon vagy feladatod teljesítésében.[/p]
        [p]Végül egy domboldalban találsz néhány barlangot. Kettőt megnézel, üresek. A harmadikban halvány fény pislákol.[/p]
        [p class="inlineImage"][img src="resources/tm3/103.jpg" /][/p]
        [p]Egy pici lanterna fényénél meglátod Mijamoto Muszasit. Már majdnem kopasz. Arcára barázdákat vésett az idő, a szeme körül szarkalábak. De amikor felnéz, a tekintete éles. Azonnal észrevesz.[/p]
        [p]– Búcsúzni jöttél? – kérdi. – Ma válok meg ettől a világtól. Nem félek – mondja egyszerűen, és tudod, hogy igazat mond. – Gyere kicsit közelebb, hadd lássalak![/p]
        [p]Pár lépéssel közelebb kerülsz. A barlang nedves, hűvös. A homályban egy halom írópapír, tollak, tinta és Muszasi kardjai; a kardok közül kettő acélból, egy fából van.[/p]
        [p]– Mindent, amit csak akartam, véghezvittem az életemben – mondja Muszasi. – Híven követtem a kard útját.[/p]
        [p]– Tudom – felelsz. – Mindig szem előtt tartottad.[/p]
        [p]Futó pillantást vet rád.[/p]
        [p]– Ismerlek. Nem változtál negyven év alatt. Szellem vagy? Kami?[/p]
        [p]– Nem – mondod. – Utazó vagyok, olyan vidékről, amelyről soha nem hallottál. Küldetésem van.[/p]
        [p]– Milyen? Mélyet lélegzel. Becsületes leszel.[/p]
        [p]– Vissza kell vinnem az egyik kardod! A japán történelem legnagyobb kardforgatójának a fegyverét.[/p]
        [p]Mosolyog.[/p]
        [p]– Mindent megtettem, de olyan nagy nem voltam.[/p]
        [p]Muszasi behunyja a szemét, elcsendesedik. Eljött volna az utolsó órája? Figyeled egy percig, de nem mozdul.[/p]
        [p]Kétkedően rázod a fejed. Mit tegyél? A kardokra többé már nem lesz szüksége. Ugye, mondta neked, ha már nem kellenek, az egyik a tied lehet? Ha elmegy anélkül, hogy átadta volna, helyes-e elvenni? Célod könnyen elérheted, visszatérhetsz saját korodba, mielőtt bárki felfedezné Muszasit.[/p]
        [p]Másfelől, ha csak elveszed a kardot, az olyan, mintha lopnál. Muszasi egész élete a becsületre épült, a lopás pedig becstelen. Hagyd csak ott, még akkor is, ha így nem teljesíted a küldetésed?[/p]
    </text>
    <next id="121">Vedd el az egyik kardot!</next>
    <next id="125">Fordulj meg, és hagyd el a barlangot!</next>
    <hint>Nem minden az, aminek látszik, de a lopás sohasem tisztességes.</hint>
  </p>
  <p id="105">
    <text>
        [p]Mintha mindenütt csak támadóid lennének. Kardjuk csillog a reggeli napfényben. Hátrálsz, forgatod a rudat, reméled, hogy nem szabdalnak szét.[/p]
        [p]Muszasi őrülten harcol. Kardja oly gyorsan jár, alig lehet látni. Muszasi a még megmaradt harcosok egyikével küzd éppen, amikor Kindzsu, aki halottnak tette magát, mögé ugrik.[/p]
        [p]Csak egy másodperced van. Kindzsunak esel, gyors mozdulattal kardjához vágod a rudat, kiütöd a kezéből.[/p]
        [p]Muszasi elkergeti a többit, és sebesen Kindzsu ellen fordul, aki már csak a rövid kardjával védekezhet.[/p]
        [p]Meghátrál, megbotlik és elesik. Muszasi valósággal fölé magasodik kivont kardjaival.[/p]
        [p]– Ne ölj meg! – kérleli Kindzsu. Muszasi utálattal köp a földre.[/p]
        [p]– Nem, nem öllek meg… nem piszkítom be a kardom egy gyáva vérével.[/p]
        [p]Muszasival távoztok. Ütközben hozzád fordul.[/p]
        [p]– Valamikor megmentetted az életemet. Hogyan hálálhatnám meg?[/p]
        [p class="inlineImage"][img src="resources/tm3/105.jpg" /][/p]
        [p]Itt az alkalom. Kérheted a kardot jutalmul, végül is neked köszönheti az életét.[/p]
        [p]De kérjed-e?[/p]
    </text>
    <next id="98">Kérd el Muszasi kardját</next>
    <next id="112">Ne szólj a kardról!</next>
    <hint>A szamuráj többre értékeli a kardját az életénél.</hint>
  </p>
  <p id="106">
    <empty />
  </p>
  <p id="107">
    <empty />
  </p>
  <p id="108">
    <text>
        [p]A két üldöző bitang azt gondolja, hogy el fogsz futni. Talán lerázhatod őket, ha csendben megállsz. Észreveszel egy alacsony bejáratot egy bambusz-sár épületen. Hirtelen megállsz az ajtónál, és beugrasz, próbálod benyomni az ajtót.[/p]
        [p]Pár pillanat múlva elszaladnak melletted üldözőid. Aztán már nem is hallod őket. Fellélegzel, és visszaindulsz a fogadóba, ahol dolgozol.[/p]
        [p]A kendo-torna napja elérkezett. Figyeled az első mérkőzéseket, amíg Muszasi nem jön, hogy kiálljon Kindzsu ellen. Mindkettőnél fakard van. A mérkőzés addig tart, amíg egyiket nem sikerül lefegyverezni, vagy fel nem adja, vagy kiütik.[/p]
        [p]Mostanra Kindzsu már tudhatja, hogy Muszasi nincs kábítószer hatása alatt. Kindzsu nagyon óvatos, körbejár, kardját a feje fölé emeli.[/p]
        [p]Muszasi szemmagasságban, nyújtott karral tartja a kardját. Mindketten kiáltanak, és egymásnak esnek.[/p]
        [p]Muszasi Kindzsu kardját félreüti, majd Kindzsu vállához vág. Kindzsu elejti a pengét… Muszasi győzött.[/p]
        [p class="inlineImage"][img src="resources/tm3/108.jpg" /][/p]
        [p]Muszasi meghajol a sógun előtt. Amíg Muszasi hátat fordít, Kindzsu hirtelen felugrik, megragadja a kardját, és hátulról támad Muszasira. Az utolsó pillanatban Muszasi megfordul, kardját Kindzsu gyomrába vágja. Kindzsu kétrét görnyed, Muszasi fejbe veri, leüti.[/p]
        [p]Muszasi újból meghajol a sógun előtt, és kivonul a küzdőtérről.[/p]
        [p]Utánaeredsz.[/p]
        [p]– Muszasi![/p]
        [p]Rád néz, mosolyog.[/p]
        [p]– Aha, a barátom a fogadóból.[/p]
        [p]– Kiotóba tartasz?[/p]
        [p]– Igen.[/p]
        [p]– Veled mehetek? Gondolataiba mélyed egy pillanatra.[/p]
        [p]– Általában egyedül utazom – mondja –, de mivel jót tettél velem, jöhetsz egy darabon.[/p]
        [p]Boldogan mosolyogsz. Most már közelebb vagy a feladat végrehajtásához… Muszasi a barátjának tekint.[/p]
        [p]Muszasi, mielőtt Kiotóba megy, éleztetni és fényesíttetni akarja a kardját. Ez néhány napba beletelik. A Levelek Házába tértek vissza. Míg a kardra várakoztok, elmeséli néhány kalandját.[/p]
        [p]A kardfényező kölcsönadott egy pengét, amíg az övé elkészül, így Muszasi fel van fegyverezve.[/p]
        [p]Következő este egyedül sétálsz, míg Muszasi a szobáj ában alszik, és valami érdekes jut az eszedbe. Muszasi kardja a fényezőnél van. Odalopakodhatnál, elvehetned, senki meg nem tudná. Muszasinak most is van kardja, a fényezőnek szintén van egy pár. Megtegyed? Sok időt takarítanál meg vele, és senkinek sem esne bántódása. Vagy utazz tovább Muszasival?[/p]
    </text>
    <next id="119">Menj a fényező műhelyébe!</next>
    <next id="100">Utazz Muszasival!</next>
    <hint>A lopás tisztességtelen, és nem is olyan könnyű, mint amilyennek látszik.</hint>
  </p>
  <p id="111">
    <empty />
  </p>
  <p id="112">
    <text>
        [p]Muszasi éppen most ajánlott jutalmat neked, mert megmentetted az életét. Kísértésbe esel, hogy elkérd a kardját, és befejezd a küldetésedet. De tudod, hogy a szamuráj kardja a „lelke”, nem akarod Muszasit megbántani azzal, hogy túl nagyot kérsz. Helyette mosolyogva csóválod a fejed.[/p]
        [p]– Nem kérek jutalmat – mondod. – Becsületből tettem.[/p]
        [p]Rád mosolyog, és bólint.[/p]
        [p]– Helyes – feleli. – Úgy beszélsz, mint egy igazi szamuráj. – Észreveszi, hogy a kardját bámulod. – Tetszik?[/p]
        [p]Idegesen nyelsz egyet, bólintasz.[/p]
        [p]– Igen.[/p]
        [p]– Akkor egy napon, amikor nekem már nem lesz szükségem rá, a tiéd lehet.[/p]
        [p]Visszafogod a lélegzeted. Azt mondta, hogy majd megkapod a kardot. De mikor?[/p]
        [p]Hogyan kérdezheted meg, anélkül hogy mohónak látszanál?[/p]
        [p]– Nagyon megtisztel – válaszolsz –, de a szamurájnak mikor nincs szüksége a kardjára?[/p]
        [p]Még szélesebben mosolyog.[/p]
        [p]– Egy másik szamuráj tudná – feleli.[/p]
        [p]Mielőtt bármit is mondhatnál, megszólal:[/p]
        [p]– Most egy ideig egyedül kell utaznom. Megérted, ugye?[/p]
        [p]Bólintasz. Nem vagy benne egészen biztos, de ez kapcsolatban lehet a víz útjának keresésével.[/p]
        [p]– Isten veled, barátom! Találkozunk majd valamikor.[/p]
        [p]Látod, ahogy távolodik.[/p]
        [p]Mikor nincs szüksége már a szamurájnak a kardjára? Hogyan tudhatnád ezt meg?[/p]
        [p]Talán előre kellene ugrani az időben, elmenni a könyvtárba, Edóba, hogy megnézzed, mit írtak a különböző történetírók Muszasiról. Vagy visszamehetnél Kiotóba, hogy többet tudjál meg a szamurájokról.[/p]
    </text>
    <next id="122">Ugorj Edóba, 1870-be!</next>
    <next id="68">Ugorj vissza Kiotóba!</next>
    <hint>Egyes kérdésekre jobb válasz található a könyvtárban.</hint>
  </p>
  <p id="114">
    <text>
        [p]1605-ben érkezel Kiotó városába…, de egy pillanat alatt felismered, hogy túl korán érkeztél a kendó-tornára. Éppen néhány hónapot készülsz ugrani előre, amikor rengeteg felfegyverzett szamurájt veszel észre, hangosan beszélgetnek. Magányos szamuráj áll egy nagy épület kapujában, figyeli a távozókat. A magányos emberhez indulsz.[/p]
        [p]– Mi történik itt? – kérded. A szamuráj az utcára köp.[/p]
        [p]– Párbajozni fognak. – Mindannyian szégyenben maradtunk az Josioka-kardiskolában. Egyetlen ember, Mijamoto Muszasi a bolondját járatta velünk.[/p]
        [p]Muszasi itt van! Talán megtakaríthatsz egy időugrást, és beszélhetsz vele.[/p]
        [p]– Mi történt?[/p]
        [p]A szamuráj ingatja a fejét.[/p]
        [p]– Muszasi párbajra hívta az oktatók főnökét. Szeidzsiro nagyon súlyosan sérült meg, így ez most becsületbeli kérdés, bosszút kell állnunk. Szeidzsiro bátyja, Densicsrro később kihívta Muszasit, meg is halt. Muszasi maga az ördög! Most már csak az ifjú Hansicsiro, egy tizenhárom éves fiú maradt, hogy megvédje a család becsületét.[/p]
        [p]– Úgy érted, hogy egy tizenhárom éves fiú áll ki Muszasi ellen?[/p]
        [p]– Ó, nem! Természetesen neki kellett kihívnia a párbajra, de a diákok harcolnak majd helyette.[/p]
        [p]– Úgy érted, hogy egy diák hacol? De hogy tudja majd egy diák azt végrehajtani, amit két tanár nem tudott?[/p]
        [p]– Nem egy diák… az összes! Muszasi nem menekülhet. Amíg él, nincs becsületünk.[/p]
        [p]Tisztában vagy azzal, hogy nekik a becsület a legfontosabb…, de hol a becsület, ha egy ember ellen az egész iskola áll ki?[/p]
        [p]A te feladatod most is az, hogy megszerezd Muszasi kardját. Ha itt lesz, akár meg is keresheted. A szamuráj elmondja, hol lesz a párbaj. A város szélén, egy rizsföld közelében fenyőállványra bukkansz. Nagy tömeget látsz. Majdnem sötét van már, az emberek szétoszlanak, mintha elrejtőznének.[/p]
        [p]Nagy fenyőfa alatt, a liget közepén észreveszel egy harci vértezetbe öltözött fiút. Nyolcan veszik körül, szamurájok, két kard van az övükben. A fiú nem lehet más, csak Hansicsiro.[/p]
        [p]Rájössz, hogy csapdáról van szó. Húszan vagy harmincan elrejtőztek, várakoznak. Muszasinak nincs esélye.[/p]
        [p]Valaki a fiú felett köhög a fán. Feltekintesz, és egy puskás embert veszel észre. A hideg futkározik rajtad, de nemcsak az éjszakai hidegtől. Ezek nem kockáztatnak semmit.[/p]
        [p]– Hah! – kiált valaki. Hirtelen egyetlen ember ugrik a csoport közepébe a fa alá. Fakardját husángként forgatja, oly sebesen, hogy a mozgása alig észlelhető. Még mielőtt a férfiak magukhoz térhetnének, már négyet le is ütött. Lélegzetet sem mersz venni, látod, hogy a fiúra vág keményen. Hansicsiro úgy zuhan a földre, mint egy rizseszsák.[/p]
        [p]A fakardos megint ordít, félredobja a fapengét. Kirántja két acélkardját, és valóságos táncba kezd, pörgeti a kardokat. Az emberek hátrahőkölnek, kivonják a kardjukat.[/p]
        [p]Muszasi! A csapda közepébe ugrott. Láthatta a csapdát. Miért kockáztatta az életét?[/p]
        [p]Muszasi sarkon fordul, rohan a rizsföldeken át. Néhány üvöltő szamuráj követi, a többi az elesett fiú köré gyűl.[/p]
        [p]Egy fának dőlsz, nem érted. Minden oly zavaros. Igaz, hogy a Josioka-iskola emberei nem voltak valami tisztességesek… húszan vagy harmincan egy ellen! De Muszasi miért támadta meg a fiút?[/p]
        [p]Hát ez elég kegyetlen dolog volt. Minél többször találkozol Muszasival, annál jobban felismered, hogy milyen veszélyes valójában.[/p]
        [p]Muszasi bizonyára rájött, hogy a párbajjal csapdát állítottak neki… világosan látta, hogy mindenütt szamurájok vannak… mégis közéjük pattant. Úgy gondolod, nagyobb tisztesség megtartani a tekintélyt, mint gyávának lenni.[/p]
        [p]Most már nincs módod beszélni vele, elment. Nos, tudod, hol lesz néhány hónap múlva, a kendo-mérkőzéseken.[/p]
    </text>
    <next id="68">Nézd meg a kendo-mérkőzéseket pár hónap múlva!</next>
  </p>
  <p id="117">
    <empty />
  </p>
  <p id="118">
    <empty />
  </p>
  <p id="119">
    <text>
        [p class="inlineImage"][img src="resources/tm3/119.jpg" /][/p]
        [p]Gyors léptekkel haladsz Kiotó utcáin a kardfényező műhelyéhez, ahol megtalálhatod Muszasi kardját.[/p]
        [p]Ha sietsz, pár perc múlva megkaphatod a kardot.[/p]
        [p]A műhely ajtaja felett tábla: [em]Lelkek fényesítése[/em]. Ez kardokat jelent, mert a kardot tekintik a szamuráj lelkének.[/p]
        [p]Az ajtó nincs bezárva.[/p]
        [p]Óvatosan belépsz.[/p]
        [p]Az ablak melletti kis lámpa elég fényt ad, hogy lássad a műhely belsejét. Állványok tucatjai tele kardokkal, amelyek élezésre, fényesítésre várnak. Egy pár percig eltarthat, amíg megleled Muszasiét.[/p]
        [p]Néhány perc múlva abbahagyod a keresést. Nem tudod egyik kardot megkülönböztetni a másiktól. Mind egyformák. Muszasi kardját csak úgy lehet megtalálni, ha mindet megnézed. Fél éjszaka is eltarthat.[/p]
        [p]– Ki az? Megijedsz. Valaki jön![/p]
        [p]A kardfényező lép be a szobába, egy hosszú kard van nála.[/p]
        [p]– Tolvaj! – kiáltja, amikor meglát. Felemeli a kadot.[/p]
        [p]Közted és az ajtó között áll, arra nem juthatsz ki. Már annyi kardot megmunkált, biztos tudja, hogyan kell használni. Mit tegyél?[/p]
        [p]Gyorsan az ablakban függő lámpáshoz szaladsz, elfújod, sötét lesz a szobában.[/p]
        [p]Suhogó hang hallatszik közvetlen közelből. Jön a fényező, vakon ide-oda vág a karddal. Jön feléd.[/p]
        [p]Nem lát a sötétben, de előbb-utóbb eltalál. Helytelen volt, hogy el akartad lopni Muszasi kardját. Nem lopással kell a feladatot végrehajtanod, így nem becsületes, és most aztán igazi veszélybe kerültél.[/p]
    </text>
    <next id="114">Ugorj vissza az időben!</next>
  </p>
  <p id="121">
    <text>
        [p]A hosszú acélkardétt nyúlsz. Muszasinak nem lesz rá szüksége.[/p]
        [p]Az öregember hirtelen kinyitja a szemét, és rád mered. Még mielőtt moccanni tudnál, kirántj a a rövid kardját. Próbálsz oldalra ugrani, de látod, hogy a következő másodpercben felnyársal. Lábaddal feldöntöd a kis lámpást, de ez nem akadályozza Muszasit.[/p]
        [p]– Isten veled, tolvaj! – mondja Muszasi.[/p]
        [p]Ugorj, ugorj, ugorj, most![/p]
    </text>
    <next id="38"/>
  </p>
  <p id="122">
    <text>
        [p]1870-be ugrottál, Edóba. Amikor Muszasi megöregedett, könyvet írt, a címe: [em]Az öt küzdőtér könyve[/em], a gondolkodásmódjáról szól. Talán abban írt arról, hogy mikor nincs már szüksége a szamurájnak a kardjára.[/p]
        [p]Edo nagyot változott, mióta ott jártál. A város nagy és terjeszkedik. Az épületek nagyobbak, közel épültek egymáshoz. Egy újságárus fiútól kérsz útbaigazítást Edo legjobb könyvtárához.[/p]
        [p]Az újságos megmondja, hogy a várost már nem Edónak, hanem Tokiónak hívják.[/p]
        [p]A másik különös dolog, úgy látszik, már nincsenek szamurájok a városban. A fiú közli, tilos két kardot viselni.[/p]
        [p]Úton a könyvtárba elered az eső. Még odaérsz, mielőtt zuhogni kezd.[/p]
        [p]Megtalálod [em]Az öt küzdőtér könyvét[/em], belekezdesz az olvasásba. Muszasi öt részre osztotta fel a könyvet: [em]Föld, Víz, Tűz, Szél, Űr[/em]. Mindegyik rész másmás szempontból vizsgálja a kardforgatást. Szól a stratégiáról, a különböző vágásmódokról, hogyan kell állni, mozogni.[/p]
        [p class="inlineImage"][img src="resources/tm3/122.jpg" /][/p]
        [p]Olvasás közben jössz rá, hogy a rövid könyv több, mint a kardforgatás útmutatója. Például amikor Muszasi arról beszél, hogy mindig nyugodtnak és ébernek kell lenni, érzed, hogy nemcsak a harcra érti.[/p]
        [p]A könyv érdekes, de úgy látszik, arról semmi sincs benne, amikor a szamurájnak már nincs szüksége a kardjára.[/p]
        [p]Várj csak! Az a híres idézet: [em]A kard a szamuráj lelke[/em], ez lehet a megoldás. Mikor nincs szüksége a szamurájnak a lelkére? Nos, amikor a teste már nem tudja megtartani a lelkét.[/p]
        [p]Újból olvasod a könyvet. A végén van egy más által írott rész, ebben szó van Muszasi életéről. Muszasi Ogurában élt Kjúsú szigetén 1634-től 1645-ig, amíg meg nem halt, hatvanegy éves korában. Oda kell menned![/p]
    </text>
    <next id="101">Ugorj 1645-be, Kjúsúra!</next>
  </p>
  <p id="125">
    <text>
        [p]Kifelé indulsz a barlangból.[/p]
        [p]– Várj! – ez Muszasi hangja. Szemben találod magad Muszasival.[/p]
        [p]Muszasi mosolyog.[/p]
        [p]– Igen. Ez a tanítvány utolsó próbája. Ha úgy döntöttél volna, hogy ellopod a kardom, az életeddel fizettél volna. De azt gondoltad, hogy meghaltam, és mégsem vetted el, amiért jöttél. Ilyen az igazi szamuráj… tisztességes.[/p]
        [p]Ránézel.[/p]
        [p]– Gyere ide! – szól. Feléje indulsz. Mutatja a kardokat.[/p]
        [p]– Melyiket szeretnéd? Mosolyogsz.[/p]
        [p]– Mindegy.[/p]
        [p]– Felveszi a fakardot.[/p]
        [p]– Az elmúlt húsz évben ezt használtam a legtöbbet.[/p]
        [p]Az alakja ugyanolyan, mint az acélé, de vastagabb. A fényes fa – kőris vagy tölgy lehet – csillog a lámpás fényében.[/p]
        [p]Muszasi tovább beszél:[/p]
        [p]– Az [em]Út[/em] tanítványának a kard mérete, alakja vagy anyaga nem érdekes. A lélek a fontos. A fém megrozsdásodik, a fa elkorhad, de a lélek nem halhat meg. – Leteszi a fakardot. – Befejeztem ezt az életet. Talán újat kezdek valahol másutt, más korban. Vidd azt a kardot, amelyiket akarod.[/p]
        [p class="inlineImage"][img src="resources/tm3/127.jpg" /][/p]
        [p]Ha most lehunyja a szemét, tudod, hogy Mijamoto Muszasi végső nyugovóra tért. De nem vagy szomorú, mert ő sem szomorkodott. Ahogy mondta, mident. amit csak akart, megtehetett életében, és ezt kevesen állíthatják magukról.[/p]
        [p]Lehajolsz, hogy felemeld a fakardot. Még meleg Muszasi kezétől. Tisztelegsz a karddal Muszasi előtt, és lassan távozol a barlangból.[/p]
        [p]Teljesítetted a küldetésed, sokat tanultál a kard útjáról, a szamuráj becsületének törvényeiről.[/p]
    </text>
    <reward id="logo2" useSeriesId="true"/>
    <victory />    
  </p>
</content>
