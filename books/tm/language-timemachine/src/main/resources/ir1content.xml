<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/tm.xsd">
  <p id="back_cover">
    <text>
		[p]Ilyen könyvet még nem olvastál! Hogy te magad légy benne a főhős! És az sem történt még meg veled, hogy úgy sétálj előre-hátra az időben, ahogy éppen neked tetszik. Mihelyt elindul veled az Időgép, máris ott találod magadat a XIV. századi Angliában, a lovagok fegyverhordozói között. Vajon kész vagy-e szembenézni a veszedelmekkel? Annyi biztos, mire ennek a csodás könyvnek a végére érsz, otthonosan mozogsz majd a vasba öltözött lovagok, a nyihogó paripák, a magányos várak és az eget elsötétítő nyílvesszők világában. Jó utazást![/p]
	</text>
    <next id="background"/>
  </p>
  <p id="background" display="A küldetés">
    <text>
		[p]Küldetésed a következő: lovaggá kell lenned, hogy kideríthesd, hogyan kapta nevét a leghíresebb angol lovagrend.[/p]
		[p]Hatszáz éven át Angliában a legnagyobb dicsőség az volt, ha valaki a Térdszalagrend lovagja lehetett. III. Edward király alapította ezt a rendet valamikor az 1340-es években. Tagjai kék szalagot viseltek a karjukon, amelyre ez volt franciául írva: „Honi soit, qui mal y pense.” Ez volt a Térdszalagrend mottója, azaz jelmondata.[/p]
		[p]Miért választották Anglia legkiválóbb lovagjai a térdszalagot jelvényüknek, és mit jelent a mottó? A lovagok titka messze a régmúlt időben rejlik. Hat évszázadot kell visszautaznod, hogy megfejtsd, ehhez azonban előbb el kell nyerned a lovagi címet.[/p]
    
    [p class="sectionTitle"]A felszerelés[/p]
    [p]Küldetésed elején egyszerű paraszti gúnyát viselsz. Vedd magadra, mielőtt a lovagkorba érkezel.[/p]
    [p class="inlineImage" data-img="equipment"][/p]
    
    [p class="sectionTitle"]Adatbank[/p]
    [p]A következő tények a középkori Angliáról és lovagjairól segíteni fognak, hogy eredményesen végezd küldetésed:[/p]
    [ol]
        [li]A lovagok lóháton harcoltak, s csak ritkán gyalogosan. Kard, lándzsa, dárda és különféle, fából és fémből készült buzogány volt a fegyverük.
        [p class="inlineImage" data-img="rule1"][/p][/li]
        [li]A lovagok gyakran vívtak játékos csatákat, amelyeket lovagi tornának neveztek. Hosszú lándzsát használtak, amellyel ellenfelüket megpróbálták a lovukról ledönteni.[/li]
        [li]Vaspáncél védte a testüket a tornákon és a csatában. A páncélzatot vértnek, vértezetnek is nevezték.
        [p class="inlineImage" data-img="rule2"][/p][/li]
        [li]Az 1300-as években kétfajta íjat és nyilat használtak a harcban. A nyílpuska rendkívül erős volt, de lassú. Egy bonyolult szerkezet segítségével kellett kifeszíteni az idegét. Az úgynevezett hosszú íj sokkal gyorsabb volt, de nehéz volt vele lőni. Csak az angolok értettek hozzá.[/li]
        [li]A lovagok soha nem használták az íjat és a nyilat. Jobban kedvelték a kardot, és lenézték a csatában őket kísérő íjászokat.[/li][li]Bár Európában már 1300 körül használták a puskaport, csak az 1400-as években váltak a tűzfegyverek elég biztonságossá és hatásossá ahhoz, hogy fontos szerepet kapjanak a harcban.[/li][li]A középkorban a templomok és székesegyházak menedéket jelentettek a bűnözők számára. Ott már tilos volt üldözni őket.[/li][li]Az iparos- és kézművesmestereknél tanuló fiatalokat inasnak hívták. Aki lovagnak készült, először apród, majd fegyverhordozó lett. A fegyverhordozót (fegyvernököt) csak király vagy herceg üthette lovaggá.[/li][li]A lovagok törvénye a lovagiasság volt. A lovagok esküt tettek, hogy bátrak, nagylelkűek, urukhoz hűek lesznek, és mindig tisztelni és védelmezni fogják a nőket.[/li][li]A középkorban általában megkötözték és vízbe dobták azokat, akiket boszorkánynak vagy varázslónak tartottak. Ha az illető fennmaradt a vízen, bűnösnek ítélték. Ha elsüllyedt, ártatlannak hitték. Amennyiben bűnösnek találták, máglyán elégették.[/li][li]III. Edward király 1327-től 1377-ig uralkodott Angliában. Egyik legfényesebb győzelmét Crécy mellett, Észak-Franciaországban aratta 1346-ban.[/li]
        [li]Edward herceg, III. Edward fia, akit Crécynél viselt fekete páncélja után Fekete Hercegnek hívtak, soha nem lett király, mert még apja halála előtt meghalt. 1361-ben feleségül vette Kent úrnőjét, Lady Johannát. Gyermekük, Richard lett a király 1377-ben.
        [p class="inlineImage" data-img="map"][/p]
        [/li][li]Minden lovag családja címerét viselte a pajzsán, a ruháján vagy a fegyverzetén, amelyről fel lehetett ismerni a csatában. Ezek a címerek nemzedékről nemzedékre öröklődtek a nemesi családokban.[/li][li]Az angol királyok és hercegek címerpajzsán három aranyleopárd volt vörös alapon. A francia királyi címerben liliomok voltak.[/li][li]A legendás Arthur király talán soha nem is uralkodott. Még azt sem tudjuk biztosan, mi volt a valódi neve. Valójában csak annyit tudunk róla, hogy ő vezette az őslakos brit törzsek egyikét a hódító angolszász törzsek ellen az i. sz. V. században.[/li][li]Évszázadokkal az igazi Arthur halála után kezdtek lábra kapni és elterjedni a róla szóló történetek. Minden újabb meséléskor hozzátettek valamit a történetekhez, míg végül a ma ismert mondakör kialakult. A Szent Grál keresésének vagy a Kerek Asztal lovagjainak történetei például a XII. századból származnak, 700 évvel az Arthur király halála utáni időszakból.[/li][li]Fekete Halálnak nevezték azt a szörnyű pestisjárványt, amely az 1340-es években Európa lakosságának csaknem egyharmadát elpusztította. Patkányok és bolhák terjesztették, bár akkoriban ezt senki nem tudta.[/li][li]A Fekete Halál 1348 vége felé érkezett Angliába. Télen alábbhagyott a járvány, mert a hidegben a bolhák száma megcsappant, de 1349 meleg hónapjaiban végigsöpört az országon.[/li][li]A középkori városokat a támadások ellen magas fal vette körül. Ezeket a támadásokat várvívásnak vagy várostromnak nevezték. A várost ostromló seregek gyakran óriási hajítógépekkel lőtték a falakat.[/li][li]A XI. század második felétől az angol királyi családnak nagy kastélya volt Windsor városában. A Windsortól negyven mérföldnyire fekvő Winchester volt az angolszász időkben Anglia fővárosa, és még az 1300-as években is jelentős szerepet töltött be.[/li]
      [/ol]</text>
    <next id="1"></next>
  </p>
  <p id="1">
    <text>
		[p]Angliában vagy. Fákkal szegélyezett földúton állsz Windsor határában. 1344. április 28-át írunk. A távolban a hegyen kastély áll, lenn a mezőkön óriási sátrak. Vágtató lovak dobogását hallod a hátad mögött. Gyorsan hátrafordulsz. A hatalmas ló felágaskodik. Mellső ábaival vadul kapál a levegőben.[/p]
		[p]– Nyughass, Bizan! – szól a lovasa.[/p]
		[p]Lovagi ruhát visel. A ló felhorkan, hangosan nyerít a meglepetéstől, amit hirtelen megjelenéseddel okoztál. Elugrasz az útból, de a megriadt állat az út menti bozótba veti lovasát.[/p]
		[p]– Aúú! – nyög a lovag. Nehéz páncélja nagyot zökken, amint hátára zuhanva elterül. Mögötte az úton egy lovat vezető fiú jön, de hirtelen megfordul és elrohan. A két ló elüget most a mezőre legelni.[/p]
		[p]– Fegyvernök! – szól erőtlen hangon a lovag. – Randall! Hol az ördögben van ez a fiú?[/p]
		[p]Odalépsz a lovaghoz.[/p]
		[p]– Segíthetek, uram? – kérdezed.[/p]
		[p]– Az jó lenne, a mindenségit![/p]
		[p]Lábra segíted. Csörög-zörög a páncél, amint a lovag feltápászkodik.[/p]
		[p]– Semmim sem tört el, hála az Úrnak – mondja. – És hála neked, fiatal barátom. Mondd csak, nem láttál erre egy varázslót?[/p]
		[p]– Öö… nem – feleled. – Miféle varázslót?[/p]
		[p class="inlineImage" data-img="3"][/p]
		[p]– Amint erre lovagoltam, egy hatalmas, bíborszárnyú varázsló lépett az utamba. A lovam akkorát ugrott, mintha magát az ördögöt látta volna! Én nem láttam jól a varázslót, mivel olyan szűk a kémlelőnyílás a sisakomon. De annyit mondhatok, rendkívüli volt![/p]
		[p]Varázsló? Ördög? Ami valóban rendkívüli, gondolod magadban, az a lovag fantáziája, de azért segítesz neki összefogni a lovakat. Hiszen te voltál csak az úton, neked pedig nincsenek bíborszárnyaid.[/p]
		[p]– Ez rossz előjel – folytatja a lovag, miközben visszavezeti lovát az útra. – Ha már a mai első portyámon ilyesmi történik, nem sok jó vár rám Edward király lovagi tornáján. Eljössz-e megnézni minket?[/p]
		[p]Lovagi torna! Ott sok lovag lesz, talán olyan is, aki szalagot visel. Igent mondasz.[/p]
		[p]– Akkor hát gyere velem – mondja a lovag. – A nevem Sir Cuthbert.[/p]
		[p]– Ne hívja, uram! – kiált egy hang. Tizennégy év körüli fiú ugrik elő egy fa mögül.[/p]
		[p]– Megvagy hát – ordít Sir Cuthbert –, te gyáva semmirekellő! Naplopó! Randall fegyvernök, miért bújtál el?[/p]
		[p]– Én is láttam a varázslót – feleli Randall. – Pontosan olyan volt, amilyennek leírtad, uram. De ördögi varázserejével gyorsan átváltoztatta magát, és ez lett belőle, ni! – azzal vádlón rád mutat.[/p]
		[p]Sir Cuthbert jól szemügyre vesz, elkomorodik a tekintete, és jól fültövön vágja a legényét.[/p]
		[p]– Eleget hazudtál, csirkefogó! Hol voltál, amikor segítened kellett volna felállnom? Egy előzékeny idegen segítségét kellett elfogadnom. És te ezt a kedves embert gyanúsítod boszorkánysággal? Még fegyverhordómnak mered magad nevezni? Majd adok én neked ilyen ostobaságokat. Gyerünk utánam, mind a ketten![/p]
	</text>
    <next id="15"></next>
  </p>
  <p id="5">
    <text>
		[p]Néptelen, szűk kis utcán állsz Winchester városában. 1357. május 20-a van.[/p]
		[p]A távolból éljenzés és harsonák hangja hallatszik.[/p]
		[p]Befordulsz a város főterére egy félig kész székesegyház előtt.[/p]
		[p]– Éljen a herceg! – kiáltják az emberek.[/p]
		[p]Kis híján széttapos az éljenző tömeg. Parádé van! Lovagok léptetnek lassan a tömegben. Színes zászlók lobognak mindenütt. Virágfüzér hull a fejedre. Felnézel. Óriási madárkalitkához hasonló szerkezetek lógnak egy üzletsor fölött a házfalakról. Szebbnél szebb lányok állnak bennük, és virágot szórnak.[/p]
		[p]Egy ember áll melletted, rövid, zöld kabátban, meg egy fiú vastag bőrkötényben.[/p]
		[p]– Mi történik? – kérded.[/p]
		[p]A zöld ruhás ember csodálkozva néz rád.[/p]
		[p]– Hát te nem tudod? Az ott Edward herceg, a király legidősebb fia. Egy foglyot hoz a háborúból, Franciaországból. Nem is akárkit: magát János királyt, Franciaország királyát.[/p]
		[p class="inlineImage" data-img="7"][/p]
		[p]Egy harminc év körüli, magas, szőke férfi integet a tömegnek. Az lesz a herceg, gondolod. Hosszú tunikát visel, valami macskaféle címer van rajta, és igen! Ott a karján a sötétkék szalag! Körülötte a lovagok is viselik néhányan. A szalag, amit kerestél, tehát sötétkék! Hát persze. A Térdszalagrend már létezik. Most, 1357-ben.[/p]
		[p]– Miért viselik karjukon azt a szalagot? – kérded a bőrkötényes fiút.[/p]
		[p]– Kutya legyek, ha tudom – feleli az. – Szerintem valami ostobaság. Fegyverkovács inasa vagyok, úgyhogy látom őket eleget. De nem mindegyik hordja.[/p]
		[p]– Csak azok viselik, akik Crécynél a herceggel harcoltak – mondja a zöld ruhás. – Csakis ők viselhetik a szalagot. Én csak tudom, hisz ott voltam. Szabad földműves vagyok, de Crécynél a király íjásza voltam. Azok voltak csak a szép napok! Az íjászok nyerték meg a csatát, mégis a lovagoké a dicsőség.[/p]
		[p]– Jaj, hagyd már, Tom gazda – szól a fiú. – Mindig csak magaddal meg a nyilaiddal kérkedsz.[/p]
		[p]Ez az ember tehát a herceggel harcolt a híres crécyi ütközetben.[/p]
		[p]– Nem tudja véletlenül – kérded –, mit jelent ez a mondat: „Honi soit, qui mai y pense"?[/p]
		[p]– Ez ugyan kifog rajtam – feleli Tom. – Csak annyit tudok, hogy franciául van, én meg úgy nem beszélek. Bár azt hiszem, „mai” annyit tesz, mint „rossz”.[/p]
		[p]A tömeg előrenyomul. Alig kapsz levegőt. Prémmel szegélyezett fekete ruhát viselő férfi lovagol a herceg mögött. Nem látszik olyan boldognak, mint a többiek. Bizonyára ő a fogoly francia király.[/p]
		[p]Az előbbi ember, aki Edwarddal harcolt Crécynél, jól szemügyre vesz téged.[/p]
		[p]– Azelőtt nemigen láttalak errefelé. Átutazóban vagy? Munkát keresel?[/p]
		[p]– Hát… – sóhajtasz.[/p]
		[p]– No, barátom, a legjobb helyre kerültél. 1349 óta itt mindig volt munka az olyan ember számára, aki meg tudja fogni a kapát. Annyian haltak meg a Nagy Halál idején, hogy a sok jó mesterség azóta is dolgos kézért könyörög. Tarts velem.[/p]
		[p]– Az én mesteremnek is kéne még egy inas – szól a bőrkötényes fiú. – Megtalálsz a Hastings utcában, ha jobb szeretnél fegyverkovács lenni.[/p]
		[p]Munkába állni nem lenne rossz, gondolod. Úgy tűnik, a megfelelő korba érkeztél. Most már csak meg kéne ismerkedni néhány lovaggal. A következő két lehetőség közül vajon melyik visz közelebb célodhoz?[/p]
	</text>
    <next id="13">Maradj ebben a korban, és szegődj el a földműveshez</next>
    <next id="23">Maradj ebben a korban, és szegődj el inasnak a fegyverkovácshoz</next>
    <hint>A lovagi öltözet persze nem lószerszám.</hint>
  </p>
  <p id="9">
    <text>
		[p]A fegyverkovács műhelyében ülsz. Körülötted félig kész láb vértek, mellvértek és pajzsok. Már egy hete dolgozol. Kevés szabad idődben Richard segít elsajátítani a botvívás művészetét.[/p]
		[p]– Ne álljon meg az a fújtató! – ordít a mester. Verejték fut végig az arcodon. A te feladatod, hogy[/p]
		[p]a tűz állandóan izzóvörösen égjen. Lábaddal egy hatalmas fújtatót kell folyamatosan mozgatnod. A munkások ütik az izzó fémlapokat, a szikrák szanaszét repülnek. Egy szikra a hajadra száll. Gyorsan lesöpröd a kezeddel. Szemed sarkából látod, hogy valaki belép a műhelybe.[/p]
		[p]– Isten hozott, jó Sir Nigel! – köszönti a mester. Végre egy lovag, aki a páncéljáért jött. Huszonöt év körül jár, és sötétkék szalagot visel a karján. Éppen ez az, amit kerestél![/p]
		[p]– Tessék – szól a mester büszkén, amint odanyújt neki egy új pajzsot. Te pedig segítesz Sir Nigelnek belebújni a páncélba, tartod a különböző részeket, amíg ő felcsatolja őket.[/p]
		[p]Nigel néhány lépést tesz a helyiségben.[/p]
		[p]– Az illesztések egy picit szorosak – mondja. Hangja furcsán kong a sisakban. – De azért meg vagyok elégedve.[/p]
		[p]Ahogy segítesz neki levetni a páncélt, ő rád pillant.[/p]
		[p class="inlineImage" data-img="11"][/p]
		[p]– Furcsa – mondja –, szörnyen hasonlítasz egy régi barátomra. Bár te túl fiatal vagy ahhoz, hogy velünk lehettél volna Crécynél, igaz-e?[/p]
		[p]– Crécy? – kérded.[/p]
		[p]– Bizonnyal hallottál Crécyről, a híres ütközetről. – Azzal a karján levő szalagra üt. – „Honi sóit, qui mal y pense!” Mind ott voltunk. „Huncut, aki…”[/p]
		[p]– Inas, elég legyen – szól a mestered –, menj a dolgodra![/p]
		[p]Sir Nigel és szolgái elszállítják a páncélt.[/p]
		[p]A híres mottó! Találtál végre egy lovagot, aki tudhat valamit a dologról. De épp most megy ki az ajtón! Ideje indulni, gondolod, miközben egy vörösen izzó vasdarabot tartasz a tűzben. Miért ne futhatnál Sir Nigel után, hogy megkérdezd, mit jelent az a mondat?[/p]
		[p]– Arra figyelj, amit csinálsz, tökfilkó! – ordít a mester. Riadtan kihúzod a vasat a lángok közül. Közben fellöksz egy fémmaró savval teli kádat. Gyorsan felugrasz, amint a sav szétfolyik a földön.[/p]
		[p]– Barom! – üvölt a mester, és a fejedre húz egy bottal. Erre ledobod a bőrkötényt.[/p]
		[p]– Elmegyek – mondod.[/p]
		[p]– El?! – csattan fel a mester. – Nem mehetsz el! Az enyém vagy, te hitvány, hét hosszú esztendeig. Tudod, mit csinálunk a szökött inasokkal? – Egy darab izzó acélt tart eléd. – Ezzel jelöljük meg a homlokukat![/p]
		[p]Mögötted az ajtó.[/p]
		[p]– Oda nézzen! – mondod, és a mester háta mögé mutatsz. Mikor ő egy pillanatra megfordul, te kirohansz az ajtón.[/p]
		[p]– Utána! – kiált a mester. – Nehogy meglógjon a bitang![/p]
		[p]Az utca tele van emberekkel, lovakkal és kocsikkal. Minden erőd megfeszítve rohansz, de üldözőid jobban ismerik ezeket az utcákat. Sehol sem látod Sir Nigelt. Hová mehetett?[/p]
		[p]Balra előtted a székesegyház. Jobbra a kereskedőház, egy hatalmas épület, a kelmeárusok találkozóhelye. Tele lehet emberekkel – ha szerencséd van –, talán meg tudsz bújni közöttük.[/p]
		[p]Az üldözők már a sarkadban vannak. Hová rejtőzz?[/p]
	</text>
    <next id="20">Rejtőzz el a székesegyházban</next>
    <next id="33">Rejtőzz el a kereskedőházban</next>
    <hint>Mindkét helyen elbújhatsz, de csak az egyiken kereshetnek.</hint>
  </p>
  <p id="13">
    <text>
		[p]A tűző napon kutyagolsz a földeken. Tom, földműves barátod előtted halad. Kezében faeke szarva. Ökör húzza az ekét, amely hosszú barázdát hasít a földbe.[/p]
		[p]Maggal teli kosár lóg a nyakadban. Ahogy halad az eke, a magokat a barázdába szórod.[/p]
		[p]– Tom gazda! – kiált egy ember az útról. Tom meghúzza az ökör szíját, hogy álljon meg.[/p]
		[p]– Ajjaj! – mondja –, itt jön az intéző. Épp amikor már azt hittem, végre jó napi munkát el tudunk végezni.[/p]
		[p]– Ki az az intéző? – kérded.[/p]
		[p]– Ő vezeti Sir Quentinnek, a környék urának a birtokát.[/p]
		[p]Az intéző kíváncsian méreget, amint közeledik.[/p]
		[p]– Úgy látszik, Tom, olyan jól megy már, hogy napszámost is tarthatsz – mondja, és rád mutat.[/p]
		[p]– Miért ne tartanék? – kérdi Tom. – Már nem vagyok jobbágy. Nem dolgozom Sir Quentinnek. Szabad földműves vagyok, az ám! Vitézségemmel nyertem el a szabadságomat Crécynél.[/p]
		[p]– Tudom, Tom. Mi mindannyian büszkék vagyunk rád. De Sir Quentin földjeit is fel kell szántani valakinek, és ezt a munkát mindig a te családod végezte. Fogd az ökröt meg az új munkásodat, és a nap hátralévő részén ott dolgozz.[/p]
		[p]Azzal az intéző sarkon fordul és elmegy. Tom felkap egy göröngyöt, és az intéző után akarja vágni. Megfogod a kezét, és megállítod.[/p]
		[p]– Nem parancsolhat nekem! – morogja Tom. – Ha Sir Quentin azt akarja, hogy a saját földem helyett az övét műveljem, fizessen érte. Ugy ám! Elegem van a fennhéjázó lovagjaiból. Gyerünk. Majd megmutatjuk neki. A nap hátralevő részében az íjászatot fogjuk gyakorolni.[/p]
		[p]Követed Tomot vissza a házhoz. Magához vesz egy nyílvesszővel teli tegezt és egy akkora íjat, mint ő maga.[/p]
		[p]– Gyerünk – szólít. – A fiúk már várnak lenn a tisztáson.[/p]
		[p]Követed. Gondolod, hasznodra válhat még, ha megtanulod használni az íjat.[/p]
		[p]Bár mióta itt túrod a földet, nem sokat tudtál meg a lovagokról. Lehet, hogy mégis inkább a fegyverkovácshoz kellett volna szegődnöd. Most el tudnál lógni, és visszaugorhatnál az időben. De érdemes?[/p]
	</text>
    <next id="23">Ugorj Winchesterbe, és állj be a fegyverkovácshoz</next>
    <next id="45">Maradj Tommal, és tanuld meg az íjászatot</next>
    <hint>Mennyire kell egy lovagnak értenie az íjhoz?</hint>
  </p>
  <p id="15">
    <text>
		[p]A windsori kastély alatt elterülő mezőn találod magad. Lovagok lépnek elő a nagy, lobogókkal díszített sátrakból. Fegyverhordozóik lovukra segítik őket. Philip-pa királyné és a többi előkelőség az árnyékban ül a tribünön. Mindenki más gerendákra vagy a fűbe telepszik.[/p]
		[p]Harsonák szólnak. Dobok peregnek. Máris kezdődik Edward király lovagi tornájának első eseménye.[/p]
		[p]Edward király egy tizenkilenc fős csapatot vezet a Sir Miles Stapleton vezette másik csapat ellen. A lovagok tetőtől talpig páncélban. Még a lovakon is vért csillog. Két vonalban állnak fel, egymással szemben úgy harminc méter távolságra.[/p]
		[p]A királyné feláll. Egy kendőt tart a kezében.[/p]
		[p]– Kezdődjék a viadal! – kiáltja, és ledobja a kendőt. Amint az földet ér, a lovagok megsarkantyúzzák lovaikat.[/p]
		[p]– Kardomért és Szent Györgyért! – kiáltják, és megindulnak. Érezni, ahogy remeg a föld a negyven ló lába alatt. Egyre gyorsabban száguldanak.[/p]
		[p]A küzdők épp az orrod előtt csapnak össze óriási robajjal. Kopjak törnek, testek zuhannak. Hárman maradnak a földön. Legényeik odaszaladnak, és felsegítik őket. Az ellenfelek újra meg újra összecsapnak. Hamarosan már csak alig néhány lovag marad nyeregben. Az apródok elvezetik a paripákat, a lovagok pedig gyalogosan folytatják a harcot.[/p]
		[p class="inlineImage" data-img="15"][/p]
		[p]– Ki lesz ma bajnokod, Lady Johanna? – kérdezi a közeledben ülő két hölgy egyike.[/p]
		[p]– Esküvel fogadtam, hogy nem árulom el a nevét – feleli a másik, egy tizenhat év körüli szőke hajadon. – De annyit mondhatok, hogy derék s nemes lovag. Nekiadtam a harisnyakötő szalagomat.[/p]
		[p]A szalag! Ez része küldetésednek: meg kell tudnod, mit jelent az írás a szalagon.[/p]
		[p]– Elnézést kérek – szólsz oda –, az ön lovag barátja a Térdszalagrend tagja?[/p]
		[p]A két hölgy egymásra néz, aztán rád.[/p]
		[p]– Térdszalagrend? Vajon mi lehet az? – csodálkozik Lady Johanna. – Én érzelmeim jeléül adtam ruhatáram egy darabját a lovagnak. Amint láthatja, minden lovag viseli szerelme zálogát.[/p]
		[p]Így igaz. Szinte minden lovag kopjáján vagy páncélzatán ott van egy női kesztyű, fátyol vagy szalag. Ha azonban ezek itt még nem hallottak a Térdszalagrendről, bizonyára korán érkeztél az időben.[/p]
		[p]– Vigyázz! – kiált valaki, amint két összeakaszkodott lovag kis híján rád zuhan. Lady Johanna és barátnője szoknyájukat kissé felemelve elsietnek^[/p]
		[p]Ez a lovagi torna nem tréfadolog. Úgy döntesz, jobb lesz, ha a sátor mögött áthúzódsz a másik oldalra, amely biztonságosabbnak látszik.[/p]
		[p]– Állj! – szól rád valaki. Hiszen ez Randall, a fegyvernök, aki látta, amint megérkeztél az időben. Hosszú kardot szegez a mellednek.[/p]
		[p]– Tudom, hogy varázsló vagy! – vicsorog. – Párbajra hívlak.[/p]
		[p]– Nem akarok verekedni – mondod –, és nem is vagyok varázsló.[/p]
		[p]– Nemcsak varázsló, de gyáva is vagy – mondja az gúnyosan. – Gyerünk, válassz fegyvert. Kard vagy petrence?[/p]
		[p]Jól tudod, hogy megölne, ha a kardot választanád, így hát a másikat kéred. De mi lehet az?[/p]
		[p]– Szóval petrence – feleli ő. – Ha van benned becsület, várj meg itt, tüstént hozom. – Azzal elrohan.[/p]
		[p]Bármi is lehet az a petrence, ő minden bizonnyal jobban tudja használni, mint te. A Térdszalagrend még nincs megalapítva, hát mivégre maradnál? Ha előre ugrasz a jövőbe, nem kell kiállnod Randall-lel, mikor visszaér.[/p]
	</text>
    <next id="27">Ugorj előre öt évet 1349-be</next>
    <next id="5">Ugorj tizenhárom évet 1357-be</next>
    <hint>Mi jött be Angliába 1348-ban?</hint>
  </p>
  <p id="20">
    <text>
		[p]Bemenekülsz a winchesteri székesegyházba, amely éppen kibővítés alatt áll. Szorgosan munkálkodnak az ácsok és a kőművesek.[/p]
		[p]Egy kéz fogja meg a vállad.[/p]
		[p]– Néhány garast a szegény koldusnak. – Rongyos öltözetű férfi áll mögötted. – Szökött inas vagyok – mondja. – A mesterem megütött, én meg itt kerestem menedéket. Ide nem jöhet értem, de már három éve itt vagyok. Ha kiteszem a lábam a templomból, tüzes vassal megbélyegeznek.[/p]
		[p]Tehát más is van, aki ide menekült. A középkori törvények szerint a székesegyházban biztonságban vagy, hacsak újra ki nem lépsz. Még jó, hogy neked nem kell maradnod. Keresel egy csöndes zugot, és ugrasz egyet az időben. De hova? Eszedbe jut, hogy jó pár lovag volt a herceg parádéján. Miért ne próbálnál meg szóba elegyedni velük?[/p]
		[p class="inlineImage" data-img="20"][/p]
	</text>
    <next id="34"></next>
  </p>
  <p id="21">
    <empty />
  </p>
  <p id="22">
    <text>
		[p]Windsor egyik szűk sikátorában állsz, 1349. május 15-én. Emberi nullákkal megrakott szekér gördül végig az utcán. Javában tombol a pestis! Hát persze, tudhattad volna. Hiszen tavaly, 1348-ban tört be Angliába. Télen a hideg miatt megszűnt a járvány, de amint eljött a tavasz, és melegebb lett, a patkányok és a bolhák újra terjeszteni kezdték.[/p]
		[p]Zene hallatszik az egyik térről. Körülnézel. Micsoda látvány! A tér tele táncoló emberekkel! Egy lány kiválik a tömegből.[/p]
		[p]– Már két napja táncolok – lihegi. – Ha nem hagyjuk abba a táncot, nem kapjuk meg a nyavalyát.[/p]
		[p]Milyen szomorú! Ezek itt azt hiszik, a tánc megvédi őket a haláltól. Sietve megfordulsz, és meggyorsítod a lépteid. Végighaladsz az utcán, és keresel egy helyet, ahol feltűnés nélkül ugorhatnál az időben.[/p]
	</text>
    <next id="15"></next>
  </p>
  <p id="23">
    <text>
		[p]Winchester népes utcáin jársz. A fegyverkovács műhelyét keresed. Ő készíti a vértet, vagyis a páncélruhát a lovagok számára. Lehet, itt alkalmad adódik, hogy beszélj velük, amikor páncélt venni jönnek.[/p]
		[p]Gömbölyű macskakövek borítják Winchester főutcáját. Az út közepén és a széleken a csatornák tele mindenféle hulladékkal. Nagyon büdös. Ezek a csatornák sekély, fedetlen árkok. A modern közművesítésre még évszázadokat kell várni.[/p]
		[p]– Hullajtó! – kiált egy nő az egyik ház ablakából. Éppen hogy félre tudsz ugrani, amikor az asszonyság[/p]
		[p]egy nagy vödör szemetes löttyöt zúdít egyenesen az utcára.[/p]
		[p]– Figyelhetne jobban is, hova önti a szemetet! – szólsz neki.[/p]
		[p]A nő csodálkozva bámul rád.[/p]
		[p]– Inkább te figyelnél – csattan fel dühösen. – Én figyelmeztettelek, hogy „Hullajtó!”[/p]
		[p]Ez bizonyára azt jelenti, gondolod magadban, hogy: „Vigyázz, ha jön a hulladék!” Most már figyeled a házak emeletét, nehogy valaki a nyakadba löttyintsen egy adagot.[/p]
		[p]– Hé, te ott! – kiált valaki. – Még mindig munkát keresel?[/p]
		[p]A fegyverkovács inasa szólt. Egy barátjával játszik. Hosszú farudakkal vívnak.[/p]
		[p]– Érdekel a dolog – feleled.[/p]
		[p]– Várj itt velem – mondja az inas. – A mester még nem jött meg a herceg parádéjáról. Kapd el! – Ezzel odadob neked egy olyan botot, amivel vívtak. – Gyere, játssz velünk![/p]
		[p]Szóval ez az a petrence! Úgy tartod a rudat, mint az inas, egyik kezed a bot közepén, a másik a végén. Az megpróbál megütni a bot végével. Elhárítod az ütést, és ellököd a legényt.[/p]
		[p]– Nem rossz! – mondja. Ekkor sebesen meglódítja a botot, és lever a lábadról.[/p]
		[p]– Haha! – nevet, miközben felsegít a földről. – Azért tanulhatsz tőlem egyet s mást! Richard a nevem.[/p]
		[p]Megmondod neki a neved, és kezet ráztok. Ő tovább magyarázza a botvívás fortélyait.[/p]
		[p]– Hát itt vagy! – bőg egy erős hang.[/p]
		[p]Hatalmas, kopasz, bőrkötényes férfi legyinti pofon Richárdot.[/p]
		[p]– Azt mondtam, fél napig szabad vagy, de nem ám egy egész álló hétig! Vissza a műhelybe, de tüstént![/p]
		[p]Richard megvakarja a fejét, és felnéz.[/p]
		[p]– Igen, uram. De nézze csak! Találtam kegyelmednek egy új inast.[/p]
		[p]A fegyverkovács az állát vakargatja, miközben végigmustrál.[/p]
		[p]– Szóval fegyverkovács akarsz lenni, mi? Kemény munka lesz! Hajnaltól napestig hetenként hat napot kell dolgoznod, kivéve az ünnepeket. De olyan biztos, mint ahogy az éj követi a nappalt, hogy hét év múlva mindent tudni fogsz a páncélkészítésről. Akkor aztán szabad leszel – és úgy próbálsz szerencsét, ahogy jónak látod.[/p]
		[p]Hét év! Ilyen sokáig nem akarsz itt maradni, de hazudni sincs kedved. Mit mondhatnál?[/p]
		[p]– Amíg az éj követi a nappalt – feleled –, nálad fogok dolgozni.[/p]
		[p]Ezzel nem ígértél semmit. Egy időutazó számára nem mindig éjszaka jön a nappal után.[/p]
	</text>
    <next id="9">Állj be fegyverkovácsnak</next>
  </p>
  <p id="26">
    <text>
		[p]Egy kis falu határában állsz Windsor közelében. Hófoltokat látni. Ez jó – előre ugrottál az időben, és télen megszűnik a járvány. A bolhák és patkányok, amelyek a kórokozókat terjesztik, nemigen tevékenyek télvíz idején.[/p]
		[p]A falu főutcáján haladsz. Hol vannak az emberek? A házak üresek, elhagyottak. Olyan ez, mint egy kísértetváros! Semmit nem hagyott itt élve a dögvész? Talán előbbre kéne ugrani az időben.[/p]
		[p]Valami megmozdul az egyik kapuban. Csak egy kutya oson el a ház mellett. Szegény nagyon sovány, a szeme azonban vadul villog![/p]
		[p]– Vaúú! – egy másik kutya áll mögötted. És előtted még egy! Éhségtől elvadult, vicsorgó kutyafalka vesz körül. Valami rendkívülire bukkantak: egy szép kövér zsákmányra. Tereád![/p]
		[p]Az egyik kutya felhúzott ínnyel előreugrik, tépőfogai kivillannak. Na nem, pajtás, jobb, ha más vacsora után nézel![/p]
	</text>
    <next id="5">Ugorj előre hét évet</next>
  </p>
  <p id="27">
    <text>
		[p]Egy keskeny utcán állsz Windsorban, nem messze a kastélytól. 1349. szeptember 14-e van. Minden ajtó, ablak zárva. Egy lelket sem látni, szörnyű bűz terjeng a levegőben. A sarkon egy szekér fordul be, sovány ökör vontatja. Két hosszú ruhás, fekete csuklyás férfi lépked mellette.[/p]
		[p]– Hozzátok a halottakat! – kiáltják. – Hozzátok a halottakat![/p]
		[p]Ajtó nyílik, és két zokogó lány húz valamit takaróba csavarva az utcára. A takaró egy kicsit lecsúszik – hisz ez egy hulla! Csúnya fekete daganat van a halott asszony hóna alatt. Fehér arca még életében eltorzult a szörnyű fájdalomtól.[/p]
		[p]A pestis! 1349-et írunk. A Fekete Halál kellős közepébe kerültél. Ez volt a világtörténelem legborzasztóbb fertőző járványa.[/p]
		[p]A férfiak feltolják a holttestet a kocsira, amely már tele van hullákkal. Borzalom! Annyian halnak meg egyszerre, hogy az élők nem győzik eltemetni őket.[/p]
		[p]Továbbrohansz az utcán, menekülsz az iszonyú látványtól. Széles térre érkezel. Egy csontos kéz karon ragad.[/p]
		[p]– Szent ereklyék potom áron – súgja egy fekete csuklyás öregember –, oltalom halhatatlan lelkednek. Ha megveszed, garantáltan a paradicsomba jutsz. Csak néhány garas.[/p]
		[p]Előhúz egy kis dobozt, és felnyitja.[/p]
		[p]– Ez egy szent ember ujja. Feloldoz minden bűnöd alól. Mindannyian meghalunk. Itt a világvége. Válassz: a mennybe akarsz jutni vagy a pokolba?[/p]
		[p]– Nem, köszönöm – mondod, és megpróbálsz nem belenézni a dobozba.[/p]
		[p]Erősebben markol válladba a kéz.[/p]
		[p]– Nem láttam még az arcod – mondja az öreg. – Honnan jöttél?[/p]
		[p]– Utazó vagyok.[/p]
		[p]– Egy idegen! – az öreg hátraveti a csuklyáját, és átszól másoknak a tér túloldalára. – Ide nézzetek! – kiáltja. – Idegen van közöttünk. Talán egyike azoknak, akik megmérgezték a kútjainkat, és halálunkat okozzák![/p]
		[p]Többen is megragadnak.[/p]
		[p]– Engedjetek! – kiabálsz – senki sem mérgezi a kutakat. Nem az okozta a járványt.[/p]
		[p]– Aha, szóval nem a kutak, hanem valami más. És te tudod, mi az. Hát persze hogy tudod, hiszen te csináltad az egészet![/p]
		[p]Kiszabadítod a karod a szorításból, és elfutsz.[/p]
		[p]– Fogjátok meg az idegent! Meglóg a mérgező! Befordulsz egy sikátorba, hogy lélegzethez juss. Ideje eltűnni innen.[/p]
		[p]De vajon előre vagy hátra kéne néhány hónapot ugrani?[/p]
	</text>
    <next id="22">Ugorj négy hónapot vissza</next>
    <next id="26">Ugorj négy hónapot előre</next>
    <hint>Mindennek megvan az ideje. Még egy járványnak is.</hint>
  </p>
  <p id="29">
    <empty />
  </p>
  <p id="30">
    <text>
		[p]A kalodákhoz visznek. A székesegyházzal szemben egy sor különös faszerkezet áll. A deszkákba helyenként lyukakat vágtak. Akik idehoztak, felnyitják az egyik ilyen szerkezet felső részét, átbújtatják a fejed és a lábadat a nyíláson. Aztán rád csapják a felső deszkát.[/p]
		[p]Be vagy zárva. Mocorogni próbálsz, de a fa szorosan fogja a nyakad és a bokád.[/p]
		[p]Egész álló nap röhögnek rajtad az elhaladó emberek, és mindenfélével megdobálnak. Minél dühösebb vagy, annál jobban röhögnek. Micsoda megalázó büntetés! Átugorhatnál egy másik korba, de az Időutazás törvényei szerint nem szabad eltűnnöd, amikor látnak, hacsak nem élet-halál forog kockán. Meg kell várnod, míg sötét lesz, és elnéptelenedik az utca.[/p]
		[p class="inlineImage" data-img="30"][/p]
	</text>
    <next id="23">Ugorj vissza az időben 1357-be, Winchesterbe</next>
  </p>
  <p id="31">
    <empty />
  </p>
  <p id="32">
    <text>
		[p]Köves talajra zuhansz. Látod, amint a lovad jóval előtted legel, a páncélod darabjai összevissza lógnak a nyergen. Tömeg gyűlik a ló körül. Téged bámulnak.[/p]
		[p]– Varázsló! – kiáltják. – Először még ott lovagolt a páncélban, aztán valami bűbáj folytán a páncél üres lett! Most meg újra megjelent.[/p]
		[p]Felpattansz, és megpróbálsz menekülni, de utolérnek és elkapnak.[/p]
		[p]– Tömlöcbe a szemfényvesztővel! – kiabálják. – A papok majd megmondják, mi a teendő.[/p]
	</text>
    <next id="42"></next>
  </p>
  <p id="33">
    <text>
		[p]A kereskedőházba menekülsz. Ez óriási kőépület, a hosszú falakat hímzett kárpit borítja.[/p]
		[p]Balszerencsédre itt nincs tömeg, ahol elvegyülhetnél. Néhány fiatalember ütöget valami labdát körbe serpenyőszerű húros ütőkkel, amelyek kezdetleges teniszütőkre emlékeztetnek.[/p]
		[p]– Megvagy – szól egy hang. Megfordulsz, és futnál, de a fegyverkovács emberei karon ragadnak.[/p]
		[p]– Ne neheztelj ránk – mondják, miközben kicipelnek a házból –, a király tiltotta meg, hogy az inasok megszökjenek. Mi megpróbáljuk majd rávenni a mesteredet, hogy álljon el a megbélyegzéstől. De azért büntetést érdemelsz. Egy teljes napot és éjszakát fogsz a kalodában tölteni.[/p]
	</text>
    <next id="30"></next>
  </p>
  <p id="34">
    <text>
		[p]A winchesteri székesegyháznak ugyanabban a csendes zugában állsz, csak egy héttel korábban. Május 20-a van megint. Ma senki nem kalapál, senki sincs a magas állványokon. Bizonyára mindenki az utcán van, ahonnan hallani, ahogy a tömeg Edward herceget éljenzi, és örül a foglyul ejtett János királynak.[/p]
		[p]Kilépsz, és csatlakozol a menethez. A lovagok leszállnak a nyeregből, és bemennek a kelmekereskedők székházába. Megpróbálsz utánuk menni, de egy őr megállít.[/p]
		[p]– Hát te meg hová mennél? – mordul rád, és megsuhintja kardját. – Vissza![/p]
		[p]Egy sereg koldus is befelé tolakszik.[/p]
		[p]– Kérem alázattal – könyörögnek –, néhány garast a nincstelen szegénynek.[/p]
		[p]Kinyílik az ajtó. Egy szőrmekabátos férfi lép ki rajta.[/p]
		[p]– Néhány garast? – szól a koldusokhoz. – Aki ma bekerül a szerencsés tucatba, többet is kaphat! A herceg régi szokás szerint megparancsolta, hogy tizenkét szegény ember is vegyen részt a banketten, akik az Utolsó Vacsora tizenkét apostolát fogják képezni. – Ezzel rámutat egy félkezű koldusra.[/p]
		[p]– Te – mondja –, meg te, meg te… meg te! És éppen rád mutat![/p]
		[p]Fáklyákkal kivilágított, nagy csarnokba érkezel, és leülsz a hosszú asztalhoz egy prémes selyemruhába öltözött férfi mellé. A szolgák hatalmas tálcákon hordják be a sült libákat és malacokat. A koldusok kerekre nyílt szemmel merednek az ételre, mintha nem hinnék, hogy mindez igaz.[/p]
		[p]Egy fatányér és egy tál van előtted az asztalon, de sehol egy kanál, villa vagy szalvéta. Hogyan fogsz most villa nélkül enni?[/p]
		[p]A herceg feláll.[/p]
		[p]– Kezdődjék az ünnepség! Isten nevében, aki gondoskodik rólunk a mennyekben! – Ezzel felkap a kezével egy darab húst, és a szájába tömi.[/p]
		[p]Mindenki falni kezd. Néha egy darab kenyeret fognak, és azzal mártogatják fel a szószt, de többnyire csak kézzel esznek. Életedben nem láttál még embereket ilyen disznó módon enni. És ez még az előkelőség! Evőeszköz hiányában követed példájukat. Hamarosan nyakig zsíros vagy.[/p]
		[p]– Maszatos lett a kezed, fiatal barátom? – szólít meg a melletted ülő ember. – Majd én megmutatom, hogyan kell csinálni. – Az asztal alá néz, és füttyent egyet. Hatalmas, lompos kutya jelenik meg. Szomszédod ad neki egy darab húst, és közben beletörli a kezét a kutya szőrébe.[/p]
		[p]Kutyát használnak szalvéta helyett! Vajon mit használhatnak zsebkendő gyanánt? – gondolod. A melletted ülő nagyot nevet elképedéseden.[/p]
		[p]– Mi a baj? – kérdi. – így lakomáznak az egész világon. Én csak tudom. Vándorember vagyok. Nevem Froissart. Udvarról udvarra járok, és királyok meg lovagok történeteit mesélem. Egy napon majd összegyűjtöm őket egy könyvben.[/p]
		[p]– Akkor talán te tudsz nekem segíteni – súgod. – Tudni szeretném, mi lehet az a szalag, amit a lovagok a karjukon viselnek.[/p]
		[p class="inlineImage" data-img="37"][/p]
		[p]– Igen-igen – feleli Froissart. – A Térdszalagrend lovagjai. Anglia legnemesebb vitézei. Érdekes jelmondatuk van: „Honi soit, qui mai y pense.''[/p]
		[p]– Tudod, mit jelent?[/p]
		[p]– Természetesen tudom, mit jelentenek ezek a szavak: „Huncut, aki rosszra gondol.''[/p]
		[p]Na végre! Találtál valakit, aki tudja, mit jelent a híres mottó! De valójában mit jelentenek ezek a szavak? Ki a huncut, és ki miről gondol rosszat? Meg is kérded Froissart-t.[/p]
		[p]– Sajnos, ebben nem tudok segíteni. Lehet, hogy csak maga Edward király tudja a választ. Ő alapította a Térdszalagrendet. Azt hiszem, az 1344-es windsori lovagi torna végén.[/p]
		[p]Windsor, 1344? Hiszen te ott voltál abban az évben, azon a lovagi tornán, Windsorban, már első utazásod alkalmával! Csakhogy a háromnapos tornának csupán az első napját láttad. Ha Froissart nem téved, akkor a végére kellene odaérned. A király tudja, mit jelent a mottó, és ő lovaggá is üthet.[/p]
		[p]Az ünnepség a végéhez közeledik. A koldusok az asztal végén hátradőlve ülnek, és elégedetten vigyorognak. Ilyen jót évek óta nem ettek.[/p]
		[p]– Nagyon köszönöm, Mr. Froissart – mondod –, most már mennem kell.[/p]
		[p]A terem végében találsz egy üres fülkét.[/p]
	</text>
    <next id="61">Ugorj vissza tizenhárom évet 1344-be, Windsorba</next>
  </p>
  <p id="38">
    <text>
		[p]Úgy döntesz, megvívsz Randall-lel, hogy bebizonyítsd, nem vagy varázsló. Igazi lovag nem utasít vissza ilyen kihívást, márpedig neked ki kell érdemelned a lovagi címet.[/p]
		[p]Randall odalök neked egy jókora petrencerudat. Tudod már, hogy kell használni. És azt is jól tudod, hogy a vízpróba könnyen a haláloddal végződhet.[/p]
		[p]Tömeg gyűlik köréd, Sir Cuthbert is ott van. Egy tizennégy év körüli szőke fiú jókedvűen figyeli, mi lesz.[/p]
		[p]– Most vigyázz! – ordít Randall. Egyenesen a fejedet veszi célba. Ügyesen félreugrasz a suhanó bot elől. Randall túl magabiztos. Teljesen védtelenül hagyta magát! Beledöföd a botot a gyomrába.[/p]
		[p]– Uhh – kiált, és hanyatt esik. A tömeg nevet.[/p]
		[p]– Remek volt! – kiáltja a szőke fiú.[/p]
		[p]Randall gyorsan feláll, és támad. Kivéded, majd ugyanúgy a következőt is.[/p]
		[p]Nagyon erős. Viszont Richard azt tanította, hogy az erő csak egy kis része a játéknak. A gyors reflex és ügyes lábmunka mindig győz a nyers erő felett.[/p]
        [p class="inlineImage" data-img="38"][/p]
		[p]Észreveszed, hogy Randall mindig ugyanúgy mozog. Valahányszor előreugrik a bal lábával, szinte mindig fellendíti a botja végét, hogy a fejedre sújtson. Amikor újra ezt próbálja, már tudod, mit kell tenned. Jobbra szökkensz az ütés elől, és oldalvást suhintod a botot. Ütésed Randallt a földre dönti. A tömeg éljenez.[/p]
		[p]Randall most már dühös. Felugrik, egyenesen neked rohan a botjával, mintha kard lenne. Szépen félrelépsz, és fenéken billented. Mindenki kacag.[/p]
		[p]Egy dühös ellenfél mindig gyenge ellenfél. Az embernek meg kell őriznie a higgadtságát.[/p]
		[p]Randallt most már nem nehéz legyőzni. Jó erős ütést mérsz a gyomrára, mire ő lélegzetét vesztve összeesik.[/p]
		[p]– Szép volt! – kiált az egyik lovag. – Ilyen derék harcos nem lehet varázsló.[/p]
		[p]A szőke fiú vállon vereget és elvezet, miközben Sir Cuthbert Randallt próbálja felsegíteni.[/p]
		[p]– Szépen vívott, derék csata volt. Hova valósi vagy? Azt hiszem, nem ismerlek.[/p]
		[p]Piros ruhát visel, amelyre három aranyleopárd vagy talán -oroszlán van hímezve.[/p]
		[p]– Vándorember vagyok – mondod –, messziről jöttem.[/p]
		[p]– Nemes vagy? Vagy szolga?[/p]
		[p]Na, ez egy fogas kérdés. Arra kíváncsi, nemesember vagy-e.[/p]
		[p]– Olyan országból jöttem – mondod bizonytalanul –, ahol mind nemesek vagyunk.[/p]
		[p]Erre ő elmosolyodik.[/p]
		[p]– Szavamra, jól beszélsz szülőhazádról. Szavaidból ítélve csak nemesi származású lehetsz.[/p]
		[p]– Uram – szól egy lovag –, talán ő az a fegyvernök, akit a navarrai birodalomból vártunk.[/p]
		[p]Navarra? Azt nem mondhatod meg, hogy valójában honnan származol. Hát miért ne higgyék, hogy valami távoli helyről jöttél? Navarra ilyesmi lehet.[/p]
		[p]– Derék navarrai barátom – szól a szőke –, szolgálatomba szegődnél-e?[/p]
		[p]Ennek örülsz, bár kissé meg vagy lepve. Hisz ő maga sem lehet idősebb, mint a legtöbb fegyverhordó. Ahhoz, hogy lovag lehess, először be kell állnod fegyverhordozónak, de vajon jól teszed-e, ha elfogadod az ajánlatot? Vagy inkább várj, és próbálj meg elszegődni egy másik, idősebb lovaghoz?[/p]
	</text>
    <next id="49">Mondj igent a szőke ifjúnak</next>
    <next id="51">Mondj nemet</next>
    <hint>Láttad már ezt az ifjút valahol?</hint>
  </p>
  <p id="41">
    <empty />
  </p>
  <p id="42">
    <text>
		[p]Egy őr vezet a kastélyba, hogy ott várd meg a tárgyalást, amelyen eldöntik, varázsló vagy-e vagy sem. Vastag tölgyfa ajtón át lépsz be a várba. Kezeddel megérinted a sötét alagút hideg, nyirkos kőfalát. Fekete ruhás ember jelenik meg, égő fáklyát tart. Lefelé vezet egy meredek kőlépcsőn. Vasrácsos cellaajtókat látsz a homályos fényben. A férfi kinyit egy ilyen ajtót, és belök rajta. Felemel egy vastag láncot, amely a falon lévő karikához van erősítve, és a lábadra csatolja. A tömlöcben vagy![/p]
		[p]– Pssz! – sziszeg valaki. Odalépsz a vasajtóhoz.[/p]
		[p]– Milyen évet írunk? – kérdi egy rekedt hang.[/p]
		[p]– 1344-et – feleled. – Te mióta vagy itt?[/p]
		[p]– Nem tudom – kesereg amaz. – Elfeledkeztek rólam. Én meg már elfelejtettem, miért is zártak be.[/p]
		[p]Rá kell jönnöd, hiba volt hagyni, hogy bezárjanak, bár a mottó rejtélyének kulcsa még mindig lehet, hogy ebben a korban van.[/p]
		[p]Ülsz a nyirkos cellában, és arra gondolsz, hogy is szökhetnél meg innen. Elvégre egy lovagnak merésznek kell lennie, te sem tehetsz másként, ha lovag akarsz lenni.[/p]
        [p class="inlineImage" data-img="42"][/p]
		[p]Hallod, jön az őr. A nedves falhoz lapulsz, amint nyílik az ajtó.[/p]
		[p]Ketten közelednek az alagútban. Azért jöttek, hogy a tárgyalásra vigyenek.[/p]
		[p]Az őrök kirángatnak a cellából. Három fekete ruhás pap egy tó szélére kísér. Hátrakötik a kezed, és összekötözik a lábad.[/p]
		[p]– Fogoly – kezdi a vezetőjük –, boszorkányság a vád ellened. Ősi próba szerint most vízbe vetünk. Ha fenn maradsz, tudni fogjuk, hogy a vád jogos. Akkor máglyán elégetünk. Ha ártatlan vagy, elmerülsz![/p]
		[p]Micsoda ostobaság ez a vízpróba! Mi haszna bebizonyítanod ártatlanságodat, ha közben megfulladsz?[/p]
		[p]Két pap megfog, és feltesz egy kőre, amely a víz felett áll. Mély levegőt veszel. Meglóbálnak, és a vízbe dobnak. Hideg vízbe csobbansz. Próbálsz kiszabadulni, de a kötések a csuklódon és a bokádon nagyon szorosak.[/p]
		[p]Most már eleged van. Csak nem fogod megvárni, míg kiderül, elmerülsz-e vagy sem?[/p]
	</text>
    <next id="27">Ugorj előre az időben 1349-be</next>
    <next id="5">Ugorj előre 1357-be</next>
    <hint>Szeretnél találkozni a látogatóval, aki a tengeren túlról érkezett 1348-ban?</hint>
  </p>
  <p id="45">
    <text>
		[p]Tom gazdával és cimboráival a falu melletti legelőn állsz. Libák mászkálnak a réten, miközben az emberek méteres nyilakat lőnek egy céltáblára.[/p]
		[p]– Fogd – szól Tom –, ez az íj épp a te méreted. így kell állni, tartsd a könyököd a cél felé. Fogd a nyilat szorosan a húrhoz, és húzd meg.[/p]
		[p]Teljes erőből húzod az íjat, de nagyon nehezen megy. Félsz, hogy a nyílvessző lecsúszik a húrról, de azért csinálod. Mikor már nem tudod tovább húzni, elengeded.[/p]
		[p]Pang! A nyíl imbolyogva zúg a levegőben, és egy fa tövében landol, épp hogy elkerülve egy libát.[/p]
		[p]– Haha! – nevet Tom. – Máris tollakat gyűjtenél a nyílvesszőidre.[/p]
		[p]– Ne csak a karoddal húzd – magyaráz egy másik. – Az egész testeddel. így.[/p]
		[p]Ping! Nyila a cél közepébe fúródik.[/p]
		[p]– Jó lövés! – kiált egy harmadik. – Fizetek egy pofa sört annak, aki jobbat lő.[/p]
	</text>
    <next id="46"></next>
  </p>
  <p id="46">
    <text>
		[p]Tom előránt egy nyilat, céloz, és egyből lő. A nyílvessző kettéhasítja az előzőt. Az emberek éljeneznek. Tom megissza a sörét.[/p]
		[p]– Menjünk lövöldözni, fiúk! – ordít.[/p]
		[p]Elindulsz az úton Winchester felé az emberekkel. Óvatosan kitérsz az útjukból, valahányszor fákra, madarakra, macskákra lőnek, vagy bármire, ami jó célpont lehet.[/p]
		[p]Még akkor is lövöldöznek, amikor Winchester kapuihoz érnek. Mint minden nagyobb várost, Winchestert is magas kőfal veszi körül, középen óriási boltíves kapu áll. Van azonban most valami ijesztő ezen a kapun: kopjákra tűzött emberfejek sorakoznak a tetején.[/p]
		[p]– Azok meg mit keresnek ott? – kérded Tomot.[/p]
		[p]– Valami fickók, akiket nemrég fejeztek le, hehe – nevet –, biztosan gonosztevők voltak. Winchester főpolgármestere rakatta ki őket elrettentő példaként. Aki itt belép, jobb, ha megtanul viselkedni.[/p]
		[p]– Nem is rossz célpont – mondja Tom egyik társa. – Nézzük csak, eltalálom-e.[/p]
		[p]Felhúzza íját, és megcélozza. A nyíl zizzen egyet, és átrepül a falon.[/p]
		[p]Két dühös őr szalad ki a kapun, egy prémes selyemruhát viselő férfi követi őket. Tom cimborájának nyila átdöfte a kalapját![/p]
		[p class="inlineImage" data-img="46"][/p]
		[p]– Ki merészelte átlőni a polgármester úr kalapját? – üvöltenek az őrök. Cimboráid a földet nézik. Az őrök viszont téged![/p]
		[p]– Jól van, te bajkeverő – mondja az egyik. – Egy teljes napot és éjszakát fogsz a kalodában csücsülni![/p]
	</text>
    <next id="30"></next>
  </p>
  <p id="49">
    <text>
		[p]Még egyszer megnézed a szőke fiú ruháját, miközben Randall elsántikál. A ruhán az angol királyi ház leopárdjai vannak. Ő tehát minden bizonnyal Edward, a Fekete Herceg, akit 1357-ben Winchesterben felnőttként láttál. Bár most még fiatal, ő a király fia, és máris számos lovag ura.[/p]
		[p]– Téged szolgálni nagy tisztesség, uram – mondod neki. Letérdepelsz, de Edward kézen fog és felemel.[/p]
		[p]– Hagyjuk a formaságokat, derék navarrai legény – mondja a herceg. Odaint egy másik fiút.[/p]
		[p]– Ez itt Nigel, egyik legjobb lovagomnak, Sir John Chandosnak fegyverhordozója. Nigel, szeretném, ha betanítanád új emberünket.[/p]
		[p]Nigel meghajol, és kezet csókol a hercegnek.[/p]
		[p]– Amint parancsolod, uram – feleli. Követed Nigelt és a herceget. Csatlakozol egy sereg lovaghoz és hölgyhöz, akik III. Edward körül a közeli dombon gyűltek össze. A király int, és a tömeg abban a pillanatban elhallgat.[/p]
		[p]– Sok-sok évvel ezelőtt – kezdi a király –, legendáink szerint dicső Arthur király ezen a dombon találkozott gyakorta a Kerek Asztal lovagjaival. Királyságának legjobb lovagjai körben ültek, hogy egyik lovag se mondhassa, ő ül az asztalfőn. Most esküvel fogadjuk lovagi és királyi becsületünkre, hogy még mielőtt eltelne négy esztendő, új Kerek Asztalt alapítunk. Királyságunk legjobb lovagjai fognak itt ülni velünk, és a kápolnában ajánljuk magunkat a szent lovagnak, Szent Györgynek kegyeibe![/p]
		[p]– Hurrá! – hangzott a lovagoktól és a hölgyektől. A lovagok kardjukat forgatták. – Éljen Edward király! Éljen az új Kerek Asztal![/p]
		[p]A király tervei, hogy kiválassza a királyság legjobb lovagjait, nagyon emlékeztetnek annak a rendnek az alapítására, amelyet te keresel. Csakhogy a király nem említette sem a szalagot, sem a mottót. Lehet, hogy Froissart tévedett, amikor azt mondta, hogy ebben az évben alapította a király a rendet.[/p]
		[p]Jól szemügyre veszed Nigelt, amint a sátrakhoz vezet. Felismered – ő az a lovag, akit 1357-ben a fegyverkovácsnál láttál, amikor ott dolgoztál! Ő most még csak fegyverhordozó, de te tudod, hogy egy napon Sir Nigel lesz belőle, és viselni fogja a szalagot. Ilyen ember kell neked, akitől elsajátíthatod a lovagi élet minden csínját-bínját. Aztán, ha eljön az ideje, hogy lovaggá légy, fel leszel készülve rá.[/p]
	</text>
    <next id="53">Szegődj el fegyverhordozónak</next>
  </p>
  <p id="51">
    <text>
		[p]Úgy döntesz, inkább egy felnőtt lovag legénye leszel.[/p]
		[p]– Sajnálom – mondod az ifjúnak –, de más terveim vannak.[/p]
		[p]Az ifjú furcsán elmosolyodik és sarkon fordul. Sir Cuthbert elképedve bámul rád. Randall gonoszul vigyorog.[/p]
		[p]– Micsoda! – üvölti Cuthbert. – Nemet mondtál a walesi hercegnek, Edwardnak, a király fiának. Megőrültél![/p]
		[p]– Auu! – Valaki jól tarkón csap. – Térdre, ostoba! – kiáltja egy feldühödött lovag.[/p]
		[p]– Én… én nagyon sajnálom – mondod –, nem tudtam. Újra megnézed a fiú ruháját. Hát persze. Három leopárd van rajta – az angol királyi címer leopárdjai.[/p]
		[p]– Pusztulj innét, félnótás! – ordítanak a lovagok, és ellökdösnek onnan.[/p]
		[p]Elvegyülsz a lovagi torna nézői között. Mindenki egy magas, páncélba öltözött férfit kísér, aki a dombtető felé tart. Hasonlít a hercegre – akkor ez biztosan maga III. Edward, a király![/p]
		[p]– Sok-sok évvel ezelőtt – szól a király –, legendáink szerint a dicső Arthur király ezen a dombon találkozott gyakorta a Kerek Asztal lovagjaival. Királyságának legjobb lovagjai körben ültek, hogy egyikük se mondhassa, ő a legjobb, mivel ő ül az asztalfőn. Most esküvel fogadjuk lovagi és királyi becsületünkre, hogy mielőtt eltelne négy esztendő, új Kerek Asztalt alapítunk. Királyságunk legjobb lovagjai itt fognak ülni velünk, és a kápolnában ajánljuk magunkat a szent lovagnak, Szent Györgynek kegyeibe.[/p]
		[p]– Hurrá! – kiáltják a lovagok és a hölgyek. – Éljen Edward király! Éljen az új Kerek Asztal![/p]
		[p]A király tervei, hogy kiválassza a királyság legjobb lovagjait, nagyon emlékeztetnek a Térdszalagrend alapítására. Bár a király nem említette a szalagot. Ha új Kerek Asztalt akar alapítani, miért ne mennél vissza az időben, hogy megnézd, milyen volt a régi, és hogy vajon Arthur király tudja-e, mit jelent a mottó. Nincs értelme tovább itt maradni 1344-ben, ahol mindenki hamarosan megtudja, hogy visszautasítottad a herceg ajánlatát.[/p]
	</text>
    <next id="80">Menj vissza ezer évet, és keresd meg Arthur királyt</next>
  </p>
  <p id="53">
    <text>
		[p]A Windsor melletti gyakorlótéren állsz a többiekkel.[/p]
		[p]– Fogd ezt a lándzsát – mondja Nigel. Már napok óta tanít, de most először használsz igazi felszerelést. A lándzsa nem olyan nagy, mint amilyet a lovagok használnak, de elég nehéz.[/p]
		[p]Nigel egy furcsa, T alakú szerkezetre mutat. A T egyik száráról egy céltábla, a másikról egy homokzsák lóg.[/p]
		[p]– Ez a forgóbáb – mondja Nigel. – Ezen gyakoroljuk a célzást. Tartsd erősen a lándzsát, és próbáld egyenesen a cél közepét eltalálni. De jól vigyázz, hogy a közepén találd el![/p]
		[p]– Miért?[/p]
		[p]– Majd meglátod! – nevetnek a többiek. Megragadod a lándzsát, és nekilódulsz. A lándzsa[/p]
		[p]hegye ide-oda imbolyog. A célt a középtől kissé balra találod el.[/p]
		[p]Bumm! A pózna körbefordul, és a homokzsák jól tarkón vág. Elterülsz a földön. Mindenki röhög. Feltápászkodsz, és velük együtt nevetsz.[/p]
		[p]– Hadd próbáljam újra – mondod.[/p]
		[p]– Ez aztán a kitartás! – mondja Nigel. – Egy igazi lovag sosem adja fel.[/p]
		[p]Újabb és újabb kísérletet teszel. Már fáj a fejed a sok ütéstől, de egyre jobban megy a célzás.[/p]
		[p class="inlineImage" data-img="54"][/p]
		[p]– Most páncélban csináljuk – mondja Nigel. – Úgy nézem, nagyjából ugyanaz a méretünk, az én páncélom jó lesz neked is.[/p]
		[p]Most megtudhatod, milyen érzés páncélt viselni! Belecsúsztatod a lábaidat a lábszárvédőkbe, és felcsatolod a mellvértet. Következnek a karok, majd végül a sisak. Fürkészve kémlelsz ki a világra a keskeny sisaknyíláson. Lépsz egy párat, és nevetsz, hogy micsoda zajt csapsz.[/p]
		[p]– Próbálj meg lóra ülni – mondja Nigel. Odavezet egy almásderes kancát. – Ez itt Rosalinda. Ne félj tőle, szelíd ló. És végül mindig visszatalál az istállóba.[/p]
		[p]Nem könnyű felkapaszkodni a lóra. Nigel megtaszít, de a sisakod kis híján átesik a túloldalra![/p]
		[p]Körbefordul a sisak a fejeden. Nem látsz semmit. Próbálod visszafordítani, de nem mozdul.[/p]
		[p]– Mi a baj? – kérdi Nigel odalentről.[/p]
		[p]– Rám szorult a sisak![/p]
		[p]– Hé! – kiált valaki. – Randall, mit csinálsz?[/p]
		[p]A ló hirtelen felnyerít, és elvágtat veled. Randall bizonyára ráijesztett.[/p]
		[p]Görcsösen karolod a ló nyakát. A páncél zörög és vágja a bőrödet, amint ide-oda vergődsz a nyeregben. A ló teljes erejéből fut![/p]
		[p]– Vigyázz, mit csinálsz, ostoba! – kiált valaki.[/p]
		[p]– Bocsánat – feleled. A többiek biztosan vidáman figyelik, amint rodeózol, te viszont azt se látod, merre jársz. Nem látsz semmit![/p]
		[p]– Rosalinda! – szólítod meg a lovat – lassíts. A ló tovább vágtat.[/p]
		[p]Talán ugranod kéne az időben. Maradhatsz ebben a korban, mert elég, ha néhány percet előre ugrasz. Ha kijutottál ebből az istenverte páncélból, meg tudod állítani a lovat, és vissza is vezetheted.[/p]
	</text>
    <next id="32">Ugorj előre öt percet az időben</next>
    <next id="66">Maradj a vágtató lovon</next>
    <hint>Bízhatsz Nigel szavaiban.</hint>
  </p>
  <p id="57">
    <text>
		[p]– Vigyázz! – kiált Alison. Éppen hogy félreránt egy ló elől, amely átvágtat a tömegen. A ló egy kocsit húz, részegen röhögő férfi ül rajta.[/p]
		[p]– A pokolban fogsz elrohadni, gazember! – kiált utána Alison. – Nos – szól azután szívélyes hangon –, amikor a király elé kerülsz, tisztelettel viselkedj ám, ahogy az udvarnál szokás. Csak akkor beszélj, ha szólít, érted.[/p]
		[p]– Rendben – bólintasz, és belépsz a táncoló emberekkel teli templomba. Az oltár előtt hatalmas, fából ácsolt trónszék áll.[/p]
		[p]– Felség – kezdi Alison –, egy hű alattvalód szeretne kérdezni tőled valamit.[/p]
		[p]Egy csaknem fogatlan, félszemű ember ül vigyorogva a trónon. Koronája félrecsúszva a fején. És csuklik.[/p]
		[p]– Hukk! Állj fel, hű szolgám – mondja, és nagyot kortyol a borából. – Le a fejükkel! Le a cipőjükkel![/p]
		[p]III. Edward magas és szőke, akárcsak a herceg. Akkor meg ki lehet ez?[/p]
		[p]– Miféle király vagy te? – kérded.[/p]
		[p]– Én? Hukk! Én Zűrzavar királya vagyok. A bolondok (hukk!) királya. Királyságom egyszer jön el évente, karácsonykor.[/p]
		[p]Visító nevetés harsan a hátad mögött. Alison úgy kacag, hogy a könnyei potyognak.[/p]
		[p class="inlineImage" data-img="58"][/p]
		[p]– Szóval a királyt akartad látni, ugye? Haha! Hát tessék, itt van! A jó Edward király még mindig Franciaországban háborúzik, úgyhogy be kell érned a bolondok királyával! Hahaha![/p]
		[p]Vagy úgy, gondolod, amint kiosonsz, szóval Edward király még csak nincs is az országban. Franciaföldön jár. És Sir Walter de Manny, a leghíresebb lovag, akivel találkoztál, Bretagne-ba ment, ami szintén Franciaországban van. Ha egyszer minden lovag odamegy, miért ne mennél te is?[/p]
	</text>
    <next id="74">Ugorj vissza néhány hónapot, és keresd meg Edwardot a crécyi csatában</next>
    <next id="82">Ugorj vissza egy kicsit előbbre, és keresd meg Sir Walter de Mannyt Bretagne-ban</next>
    <hint>Hogyan lesz valakiből lovag?</hint>
  </p>
  <p id="59">
    <empty />
  </p>
  <p id="60">
    <text>
		[p]Windsor utcáin jársz 1346 vége felé. Könnyű hó lepi a földet, zene szól. Az emberek az utcán táncolnak, körbe-körbe forognak, kezükben fagyöngy, kendőket lengetnek.[/p]
		[p]Egy terebélyes, vöröses arcú nő szólít meg:[/p]
		[p]– Még sohasem láttalak erre azelőtt, kedves. Mit keresel itt?[/p]
		[p]– A királyt keresem – feleled.[/p]
		[p]– A királyt? – vigyorog a nő. Hiányzik az elülső két foga. – Na, akkor szerencséd van. Alison vagyok, a halász felesége. Véletlenül nagyon jól ismerem a királyt. Gyere csak velem, drágaságom. Bemutatlak neki.[/p]
		[p]Lehetséges, hogy ez az asszony igazán ismeri a királyt? Nagy szerencse, ha így van. Csak király vagy herceg üthet lovaggá, és ha valaki, hát Edward király biztosan tudja, mit jelent a mottó a szalagon. De miféle királyhoz fog ez a nő vezetni? Kíváncsi vagy, hát hagyod, hogy magával cipeljen.[/p]
	</text>
    <next id="57"></next>
  </p>
  <p id="61">
    <text>
		[p]Nagy sátrak között állsz, a windsori kastély előtt, ahol a lovagi torna folyik. 1344. április 30-a van – két nappal azután, hogy először jártál itt.[/p]
		[p]– Hé te! – szólít valaki. Hisz ez Sir Cuthbert, akivel érkezésed napján találkoztál. Az egyik sátor bejáratánál áll, vastag alsóing van rajta, amit a lovagok a páncél alatt viselnek.[/p]
		[p]– Nem láttad azt a semmirekellő legényemet? – kérdi. – Ha nem adja rám a páncélt időben, elkésem a tornáról. Értesz a páncélhoz?[/p]
		[p]– Hogyne – mondod –, nagyon is jól.[/p]
		[p]Végül is jól jön az a hét, amit a fegyverkovács műhelyében töltöttél. Felsegíted Sir Cuthbertre a páncélt, és elmész vele a lováért. Most azt csinálod, amit egy fegyverhordozónak kell – jó úton vagy a lovagság felé![/p]
		[p]– Látod azt a lovagot ott, akinek kék kereszt van a pajzsán? – kérdezi Sir Cuthbert, miközben felsegíted a lóra. – Az Sir Guy, egy francia lovag. Legutóbb ő döntött le a lovamról. Esküszöm a kardomra, soha a hajam le nem vágom, és nem fürdöm addig, míg le nem győzöm. Na, add a lándzsát.[/p]
		[p]Az óriási lándzsa olyan nehéz, hogy alig tudod felemelni. Sir Cuthbert a karjára veszi, és csatlakozik a többi lovaghoz.[/p]
		[p class="inlineImage" data-img="63"][/p]
		[p]A királyné jelt ad a harc megkezdésére. A tömeg tombol. Sir Cuthbert előrevágtat, és megcélozza lándzsájával a francia lovag pajzsát.[/p]
		[p]Reccs! Sir Cuthbert lándzsája telibe találja a pajzsot, de kettéhasad. A francia lovag kifordul a nyeregből, de azért a lovon marad. Megfordulnak, hogy újra összecsapjanak. Most a francia lovag Sir Cuthbert sisakjára sújt a kardjával, aki lebukik a lóról. Kiszaladsz a csatamezőre, miközben dúl a harc, és felsegíted Sir Cuthber-tet.[/p]
		[p]– Semmi bajom – ordítja –, a lovat vidd el innen! Megragadod a lovat a kantárnál, és a harcmező szélére[/p]
		[p]vezeted.[/p]
		[p]Sir Cuthbert és Sir Guy gyalogosan küzdenek tovább. A francia lovag kettéhasítja Sir Cuthbert pajzsát, és kardját ellenfele torkának szegzi.[/p]
		[p]– Add meg magad! – kiáltja. Sir Cuthbert felüvölt, és próbál kiszabadulni, de ez a csata már eldőlt. – Feladom – mondja végül.[/p]
		[p]Újra odarohansz, és felsegíted. Amikor leveszi a sisakját, látod, hogy a vér patakzik az arcán.[/p]
		[p]– Nagyon sajnálom – mondod –, de hisz ez végül is csak játék. Több szerencsét legközelebb![/p]
		[p]Sir Cuthbert rád mered.[/p]
		[p]– Legközelebb! Ez már a második jó páncél és ló, amit az a francia elnyer tőlem.[/p]
		[p]A lovagi torna komolyabb dolog, mint hitted. Nem elég, hogy megsérülhet az ember, a vesztes lovagnak oda kell adnia lovát és páncélját a győztesnek. Lépéseket hallasz a sátorhoz közeledni. Randall lép be, Sir Cuthbert fegyverhordozója.[/p]
		[p]– Semmirekellő! – üvölti a lovag, és páncélos kezével jót odasóz neki. – Hol jártál?[/p]
		[p]Randall remeg, aztán észrevesz téged.[/p]
		[p]– Ez az átkozott varázsló az oka mindennek! Elbűvölt, így hát nem tudtam, mennyi az idő. És téged is elbűvölt, uram, azért veszítettél.[/p]
		[p]Sir Cuthbert rád néz.[/p]
		[p]– Két napja – mondja Randall – kihívtam ezt a mágust botvívásra. De akkor egyszerűen eltűnt![/p]
		[p]Sir Cuthbert hitetlenkedve hallgatja Randallt.[/p]
		[p]– Ezt a mesét már hallottam tőled. Elegem van belőle. De könnyen kideríthetjük, igazat mondtál-e vagy sem. Párbajjal![/p]
		[p]Randall vigyorog.[/p]
		[p]– Épp itt vannak a botok. Lefogadom, hogy ez a mágus nem tudja használni őket![/p]
		[p]– Lassan a testtel – szól Sir Cuthbert, és karon ragadja Randallt. – A vádlottnak kell választania. Kiállsz-e a legényemmel botvívásban, hogy bebizonyítsd, nem vagy varázsló, vagy adjunk át a hatóságnak vízpróbára.[/p]
	</text>
    <next id="38">Állj ki párbajra</next>
    <next id="42">Fogadd el inkább a vízpróbát</next>
    <hint>Nem bűzlik valami a vízpróba körül?</hint>
  </p>
  <p id="65">
    <text>
		[p]Teljesen átáztál. Sekély vízben gázolsz valahol Britanniában i. sz. 490-ben. A vízben vörös foltok úszkálnak. Vér.[/p]
		[p]Valami vízen úszó tárgy hátulról beléd akad. Egy holttest lándzsával átszúrva! Egy csapat lovas kel át a folyón épp melletted. Megpróbálsz eliszkolni.[/p]
		[p]– Állj! – kiált egy katona, és lándzsát szegez a mellednek. – Felelj, ki vagy: angol, szász vagy brit.[/p]
		[p]– Egyik sem – feleled. – Vándor vagyok.[/p]
		[p]– Vándor énekes? – vakarja a fejét a katona. – Más nem is lehetsz. Gyere velem. Ártorius generális szórakozni óhajt ma este. Ünnepi lakoma lesz, mert a britek legyőzték a szászokat. Te fogod őt szórakoztatni. Erre![/p]
	</text>
    <next id="78">Menj el Artoriushoz</next>
  </p>
  <p id="66">
    <text>
		[p]Szorosan a ló nyakához simulsz, amint az tovavágtat. Nigel azt mondta, Rosalinda mindig visszatalál az istállóba. Bárcsak igaza lenne![/p]
		[p]A sisakod még mindig nem mozdul. Ijesztő ilyen sebességgel száguldani, amikor nem látsz semmit. Rosalinda azonban hamarosan lassít. Hangokat hallasz.[/p]
		[p]– Ügyes ló vagy, Rosalinda – szól valaki. Hisz ez Nigel hangja! – Na, milyen volt a sétalovaglás?[/p]
		[p]– Jobb lett volna, ha látok is valamit – válaszolod. Erre ő nevetve lesegít. Bekeni a fejed medvehájjal, és kiszabadítja a sisakból.[/p]
		[p]– Mára ennyi gyakorlás elég volt – mondja. – Vesd le gyorsan a páncélt. Lady Johanna, Kent grófnője vadászatra hívott minket, és Sir Walter de Manny is ott lesz.[/p]
		[p]Lady Johanna az a fiatal hölgy, akivel Windsorban találkoztál első utazásod alkalmával 1344-ben, de kicsoda az a Sir Walter de Manny?[/p]
		[p]– Sir Walter bizonyára derék lovag – mondod.[/p]
		[p]– Derék – nevet Nigel. – Ő a legbátrabb, legnemesebb lovag Angliában. Gyakran egész városokat foglalt el alig néhányadmagával![/p]
		[p]Tehát híres lovaggal fogsz találkozni. Minél közelebb kerülsz a legjobb lovagokhoz, gondolod, annál több az esélyed, hogy te magad is az légy.[/p]
		[p]– Ha én lovag leszek – mondja Nigel eltökélten –, csak olyan leszek, mint Sir Walter.[/p]
		[p]– De hát már fegyvernök vagy – mondod, amint kihúzod a lábad a páncélból. – Egy napon biztosan lovag leszel, nem?[/p]
		[p]– Nem feltétlenül. Van, aki egész életére fegyvernök marad. Nagyon jól kell dolgoznom, vagy a harcmezőn kell bizonyítanom vitézségemet. Én már három éve vagyok fegyvernök.[/p]
		[p]Három év! Ilyen sokáig kell várni, míg lovag lehetsz.[/p]
	</text>
    <next id="70">Menj el vadászni a híres lovaggal</next>
  </p>
  <p id="68">
    <text>
		[p]A kunyhóban izgatottan mocorognak az emberek.[/p]
		[p]– Játssz, te bárd – utasít Artorius. – Dalold el egy nagy király történetét. Kezdd![/p]
		[p]Szerencsére eszedbe jut, mit is kéne játszani. Énekelhetnél valamit magáról Arthur királyról, beleépíthetnéd a mottót, aztán meglátod, mit szól hozzá.[/p][div class="handwritten rhime"][p]Arthur király, a bölcs lovag,[/p]
		[p]körbeültette a hadfikat,[/p]
		[p]s szólt, legyenek legjobbjai[/p]
		[p]a Kerek Asztal lovagjai![/p][/div][p]Artorius nagyot húz kupájából, és letörli szakálláról a habot.[/p]
		[p]– Szóval kerek asztal, mi? – mondja. – Hülye ötlet. A tálak meg négyszögletesek voltak rajta, mi?[/p]
		[p]– Haha! – nevetnek emberei.[/p]
		[p]Mi is volt Arthur legjobb lovagjának a neve? Lancelot?[/p][div class="handwritten rhime"][p]A legjobb volt köztük Lancelot…[/p][/div][p]Kétségbeesetten keresel egy szót, ami a Lancelotra rímel.[/p][div class="handwritten rhime"][p]Ki vitézül tartotta a zászlót.[/p][/div][p]– Húú – nyög Artorius –, életemben nem hallottam ilyen rossz rímeket.[/p]
		[p]Ideje rátérned a mottóra, gondolod. Kezdesz kifogyni a rímekből.[/p][div class="handwritten rhime"][p]– Igyunk, barátim! – Arthur int.[/p]
		[p]– Ki rosszra gondol, huncut mind![/p][/div][p]Artorius értetlenül bámul.[/p]
		[p]– Huncut ki? Ki mit csinál? Tudja valaki, mit jelent, amit ez a bárd itt összehord? – néz körül, de cimborái csak a fejüket ingatják.[/p]
		[p]– Különben is, ki volt ez a király? – kérdi tőled. – Hol élt?[/p]
		[p]Barátom, ha ez az igazi Arthur, hát nemigen hasonlít ahhoz, akit az elbeszélésekből ismerünk. Még a saját történetét sem ismeri fel! A mottóról nem is beszélve.[/p]
		[p]– Arthur Anglia királya volt – feleled. Artorius felpattan erre.[/p]
		[p]– Angolföld! Ez a bárd itt ellenségeinkről, az angolok királyairól énekel. Pimaszság![/p]
		[p]– El vele! – üvöltik a katonák. Csontokkal dobálnak. Egy halkoponya éppen homlokon talál. Eldobod a lantot, és az ajtó felé rohansz. Nevető gyerekcsürhe kerget az erdőig. Amint látótávolságon kívül kerülsz, elhatározod, hogy itthagyod ezt a kort. Ha Arthur nem tudja, mit jelent a mottó, semmi keresnivalód itt tovább. Jobb, ha visszatérsz Edward király korába.[/p]
	</text>
    <next id="61">Ugorj előre 850 évet</next>
  </p>
  <p id="70">
    <text>
		[p]Magas fűben gázolsz a mezőn, kezedben póráz, rajta fél tucat vadászkutya. Lady Johanna lovon ül. Vastag bőrkesztyűt visel, amely a könyökéig eltakarja a karját.[/p]
		[p]A bőrkesztyűn nagy fekete-szürke pöttyös madár gubbaszt. Sólyomnak látszik.[/p]
		[p]– Miért van bekötve a feje? – kérdezed. Johanna elmosolyodik.[/p]
		[p]– Ez betanított sólyom. Addig nem veszem le a csuklyát róla, amíg fel nem tűnik egy zsákmánynak való vad.[/p]
		[p]Szemügyre veszed Sir Walter de Mannyt.[/p]
		[p]– Ez az utolsó vadászatunk együtt – mondja éppen Lady Johannának. – A király Franciaországba küld. Szövetségesét, Bretagne nemes grófnőjét megtámadták a franciák. Segítenem kell rajta.[/p]
		[p]– Ön bátor és igaz lovag – mondja Johanna. – Amint megtudja, hogy egy hölgy veszélyben van, azonnal a segítségére siet, miképpen ezt a lovagi törvény előírja.[/p]
		[p]A kutyák hirtelen rántanak egyet a pórázon.[/p]
        [p class="inlineImage" data-img="70"][/p]
		[p]– Szimatot fogtak – mondja Sir Walter. – Engedd el őket.[/p]
		[p]A kutyák hangos ugatás és morgás közepette nagyokat szökkenve nekiiramodnak. Lady Johanna leveszi a sapkát a sólyomról.[/p]
		[p]– Jól van, szépségem – mondja, és finoman simogatja a madarat.[/p]
		[p]– Vajon ki az a szerencsés lovag, akinek az arcát Lady Johanna ilyen finoman simogatná, mint a sólymát? – kérdi Sir Walter mosolyogva.[/p]
		[p]Johanna elpirul.[/p]
		[p]– Szerelmem egy lovag, de nem mondhatom meg a nevét. A régmúlt időkben, amikor Lancelot csatlakozott Arthur király Kerek Asztalához, ő és Guinevere királyné egymásba szerettek. Ők is titokban tartották szerelmüket.[/p]
		[p]– Oda nézz! – kiált Nigel. A kutyák hosszú lábú, hosszú nyakú madarakat űznek ki a tóból.[/p]
		[p]– Gémek! – kiált Johanna. Most másképp simogatja meg a sólymot, ívelt csőrét a gémek felé fordítja, és fellöki a madarat a levegőbe.[/p]
		[p]– Hejj! – kiáltja a sólyomnak. – Hejj, hejj![/p]
		[p]A sólyom a levegőben elmarja az egyik gémet. Fehér tollak repülnek, amint a sólyom földet ér a madárral.[/p]
		[p]– Segíts megfogni – hív Nigel. – De vigyázz a csőrére! Olyan éles, mint egy tőr![/p]
		[p]Megragadod a madár lábát, míg Nigel tartja a csőrét. Kicsit vérzik a háta, ahol a sólyom belemélyesztette a karmait, de egyébként sértetlennek látszik.[/p]
		[p]Odaviszed a vergődő madarat Sir Walternek. Az lenyírja a gyönyörű tolldíszt a madár fejéről, és a levegőbe szórja.[/p]
		[p]– Az első zsákmány kabala – mondja Sir Walter. – Elengedjük, hogy szerencsét hozzon.[/p]
		[p]A gém elrepül. Órákon át újra meg újra megismétlődik a vadászat. Így sokáig fog tartani, mire lovag leszel. Talán ugranod kellene az időben. Úgy tűnik, Froissart tévedett, amikor azt mondta, hogy Edward király 1344-ben alapította a Térdszalagrendet. Edward csak beszélt arról, hogy új Kerek Asztal lesz, olyan, mint Arthur királyé volt. Hisz hallhattad.[/p]
		[p]Előre ugorhatnál néhány évet, hátha a király addigra már megalapította a Térdszalagrendet. Vagy pedig, minthogy a király egy új Kerek Asztalt tervezett, talán a mottónak van valami köze a régi Kerek Asztalhoz. Visszamehetnél az időben, hogy megkérdezd magát Arthur királyt.[/p]
	</text>
    <next id="80">Ugorj vissza 1000 évet, és keresd meg Arthur királyt</next>
    <next id="60">Ugorj előre két évet 1346-ba</next>
    <hint>Mennyit tudhattak Edward alattvalói az Arthur király idejében történtekről?</hint>
  </p>
  <p id="74">
    <text>
		[p]1346. augusztus 26-a van. Franciaországban vagy, egy füves lejtő aljában állsz Crécy város közelében. A dombtetőn lovagok, íjászok és gyalogosok várakoznak, míg lent egy másik hadsereg közeledik a mezőn át. Hatalmas zászlókat lenget a szél. A közeledő sereg kék lobogóin sárga virágok. A dombtetőn állók zászlói négy részre vannak osztva. Kettőn ugyancsak a virágok láthatók, a másik kettő piros és aranyszínű, oroszlánszerű lények díszítik őket.[/p]
		[p]A két sereg közül az egyik Edwardé és az angoloké, a másik a franciáké. Melyikbe állj be.[/p]
	</text>
    <next id="94">Állj be a dombtetőn álló seregbe</next>
    <next id="87">Állj be a mezőn át közeledő seregbe</next>
    <hint>Az aranyleopárdok bizonyos királyok címerében láthatók.</hint>
  </p>
  <p id="75">
    <text>
		[p]Folyóparton állsz egy nádfedeles házakból épült város közelében. Embertömeg közeledik az úton. Fagerendákon valami nagy tárgyat húznak hosszú kötelekkel.[/p]
		[p]– Húzd meg! – ordít egy őr, aki korbáccsal veri a köteleket húzó embereket. Kicsit előrébb osonsz, hogy lásd, mit is húznak.[/p]
		[p]Egy hajót! Egy hosszú, fából készült hajótestet, amely mindkét végén csúcsosan elvékonyodik.[/p]
		[p]– Hé, te ott! – kiált egy lándzsás ember. – Te nem szász vagy![/p]
		[p]Odahúz a hajóhoz, és munkába fog a többiekkel együtt. Korbácsütés hasít a hátadon.[/p]
		[p]– Húzd meg![/p]
		[p]Melletted egy tetovált arcú férfi áll.[/p]
		[p]– Mi történik itt? – kérdezed.[/p]
		[p]– A szászok temetik a királyukat – mormogja a férfi, és tovább húzza a kötelet. – Ezt a sok fegyvert, ékszert és varázsszert a hajóba teszik, a holttest mellé. Kiásattak velünk egy nagy gödröt, és most oda húzzuk a hajót, hogy eltemessük.[/p]
		[p]– Csend legyen, walesi, inkább húzd! – ordít az őr. Elhallgatsz és húzol![/p]
		[p]– Walesi vagy? – kérded a férfit, amint az őr továbbhalad.[/p]
		[p]– Brit vagyok – feleli az –, és büszke vagyok rá! A szászok az idegeneket hívják walesieknek. Már ötven éve az angolszászok uralkodnak itt, de egy napon eljön Arthur, hogy újra a britek élére álljon.[/p]
		[p]– Au! – az őr végigvág a hátadon. Ez aztán tud fájni! Ami sok, az sok. Egyenesen az őrnek rontasz. Az meglepődik, és elveszti az egyensúlyát, erre a földre döntőd. Rohansz tovább az erdő felé, ahol nem látják, ha eltűnsz az időben.[/p]
		[p]Arthurt kerested, hogy megkérdezd tőle, mit jelent Edward király mottója. De a tetovált férfi arról beszélt, hogy Arthur újra eljön. Hát persze! Ha Arthur az V. században élt, az annyit jelent, hogy a 400-as évek végén és az 500-as évek elején. Az 500-as évek pedig már a VI. század.[/p]
		[p class="inlineImage" data-img="76"][/p]
	</text>
    <next id="65">Ugorj vissza i. sz. 490-be</next>
  </p>
  <p id="77">
    <empty />
  </p>
  <p id="78">
    <text>
		[p]Alacsony padon ülsz egy faház egyetlen helyiségében. Artorius, a brit sereg vezére viccelődve iszogat cimboráival, miközben egy bárd verset ad elő. Nem tudsz semmit a bárdokról, őutána csak te lépsz majd fel! Gyanítod, hogy Artorius lehet az igazi Arthur király. A két név hasonlít. Arthur brit volt, és a hódító angolszászok ellen vívott győztes csatáiról volt híres. Ha Arthur és Artorius ugyanaz a személy, akkor Artorius talán meg tudja neked mondani, mit jelent a „Huncut, aki rosszra gondol”.[/p]
		[p class="inlineImage" data-img="78"][/p]
		[p]Hallgatod, amint a bárd egy Geraint nevű királyról kántál. Néha-néha végigpenget egy-egy akkordot a furcsa kis lanton.[/p][div class="handwritten rhime"][p]Catraethbe ment mind a dicső had,[/p]
		[p]korsó ott tele nem maradt.[/p]
		[p]Egy álló évig itták a sört,[/p]
		[p]aztán kiadták a „Hegyre föl”-t.[/p]
		[p]De mind közül csak én maradtam, hogy e dalt nektek most előadjam.[/p]
		[p]Ójaj![/p][/div][p]A bárd befejezi a történetet, és átadja neked a lantot.[/p]
		[p]– Sok szerencsét, bármit is énekelj – súgja. – Tökrészegek már, mindenen röhögnek. Dalolj nekik valami királyról.[/p]
		[p]Belecsapsz a húrokba. Mindenki elhallgat, és téged figyel. Nem kell feltétlenül jól játszanod, csak énekelj, és adj elő valami történetet. De miről? Miről is énekelhetnél, ami segítene küldetésed teljesítésében?[/p]
	</text>
    <next id="68">Ha egy királyról akarsz énekelni</next>
    <next id="61">Ha nem akarsz énekelni, ugorj előre 850 évet, és térj vissza Edward korába</next>
    <hint>Talán hízelgéssel elérhetsz valamit, ha a király arra kér, hogy egy királyról énekelj.</hint>
  </p>
  <p id="80">
    <text>
		[p]Fehér márványoszlopokkal szegélyezett kis udvaron állsz. Ezer évet utaztál vissza, i. sz. 340-et írunk. Hangokat hallasz. Két tógába öltözött férfi közeledik. Tóga. Hová kerültél? Ez még csak nem is hasonlít Britanniára. Beugrasz egy sötét ajtónyílásba, hogy elrejtőzz. Csakhogy éppen egy gőzölgő, forró vizes medencébe ugrottál![/p]
		[p]– Hé te! Kifelé onnan, de tüstént![/p]
		[p]Egy férfi lándzsát szegez rád az ajtóból. Furcsa, díszes sisakot visel.[/p]
		[p]– Ez a fürdő a római légionáriusoknak van fenntartva – kiáltja. – Britek itt nem fürödhetnek![/p]
		[p]Ez mindent megmagyaráz! Túl messze jöttél vissza, abba a korba érkeztél, amikor Britannia a Római Birodalom gyarmata volt. A medence egyik sarkába úszol, ahol nem lát az őr. Kicsit megpihensz a jó meleg gyógyvízben, és felkészülsz az időutazásra. Arthur királyt keresed, hogy megtudd, tőle származik-e a mottó, de ehhez előre kell ugranod az időben.[/p]
		[p class="inlineImage" data-img="80"][/p]
	</text>
    <next id="65">Ugorj előre 150 évet i. sz. 490-be</next>
    <next id="75">Ugorj előre 250 évet i. sz. 590-be</next>
    <hint>Melyik század az i. sz. 90-es év?</hint>
  </p>
  <p id="81">
    <empty />
  </p>
  <p id="82">
    <text>
		[p]Hennebonne város közelében, a bretagne-i tengerparton állsz Észak-Franciaországban. A város olyan, akár egy erődítmény. Magas falak veszik körül. Amint a város felé haladsz, zizzenő hangot hallasz. Egy nyílvessző csapódik a földbe épp az orrod előtt. Az őr lőtte a várfalról figyelmeztetésképpen.[/p]
		[p]– Honnan jössz? – kiáltja. – Mit akarsz?[/p]
		[p]– Angliából – kiáltasz vissza.[/p]
		[p]– Angliából! – az őr megfordul, és átkiált egy másik őrnek: – Futár érkezett angol szövetségeseinktől. Nyissátok ki a kaput![/p]
		[p]A hatalmas vaskapu résnyire felemelkedik, te pedig átpréseled magad alatta. Lecsukják utánad, és fatörzs nagyságú reteszt tesznek rá.[/p]
		[p]– Erre – mondja az őr. – Jannedik grófnő látni kíván. Siess! Mindjárt újra támadnak a franciák.[/p]
		[p]Bizonyára a bretagne-i grófnő elé kísér, gondolod. Ő az, akinek Sir Walter de Manny készült a segítségére jönni. Vajon megérkezett-e már?[/p]
		[p]Férfiak és nők rohangálnak a város utcáin és a falakon… Óriási csatalovon ülő nőt látsz talpig fegyverben, amint az ütközetre való előkészületeket vezényli.[/p]
		[p]– Bretagne asszonyai! – kiáltja. – Mindannyiunknak fel kell készülnünk a harcra![/p]
		[p]Az őr odakísér a nő lovához.[/p]
		[p]– Futár jött Angliából, úrnőm! – jelenti.[/p]
		[p]– Nos – fordul hozzád a nő –, mi hír angol szövetségeseinktől? Küldi Edward király a segítséget?[/p]
		[p]– Nem vagyok én igazán futár – mondod –, de tudom, hogy Sir Walter de Manny már útban van, hogy segítségedre legyen.[/p]
		[p]Jannedik grófnő erre leugrik a lováról. Megragadja a kezed.[/p]
		[p]– Sir Walter! – mosolyodik el. – Hála legyen az Úrnak! Gyere![/p]
		[p]Követed őt egy meredek kőlépcsőn felfelé. A kastély legmagasabb tornyába vezet. A grófnő kikémlel.[/p]
		[p]– Nézd, ott jönnek megint.[/p]
		[p]Nagy sereget látsz kelet felől közeledni.[/p]
		[p]– Minden segítségre szükségünk van – mondja a grófnő. – Kérlek, maradj, és segíts, hogy megvédjük magunkat.[/p]
		[p]Azzal katonái felé fordul.[/p]
		[p]– íjászok! Lőjetek a kőhajítókra![/p]
		[p]Aztán elmegy, hogy megszervezze a vár védelmét.[/p]
		[p]A francia sereg csatasorba áll, trombita szól. Megindulnak szörnyű csatakiáltásokkal. A gyalogosok hosszú létrákkal a falakhoz rohannak.[/p]
		[p class="inlineImage" data-img="83"][/p]
		[p]Felüvöltenek a katonák, amint a nők forró szurkot zúdítanak a nyakukba. Lezuhannak a létrákról, és nyögve fetrengenek a földön. Nyílvesszők suhannak a levegőben. Egy nő felsikolt. Eltalálták! Átbukik a falon.[/p]
		[p]Elég rémes tud lenni az effajta hadviselés. A katonák felemelnek egy nagy követ. A hatalmas katapultálószer-kezet hosszú rúdjának végére helyezik. Kötéllel lefeszítik a rudat. Egy lovag kettévágja a kötelet. A rúd visszacsapódik, és a falak felé lövi a követ.[/p]
		[p]Éppen feléd száll! Leugrasz néhány lépcsőfokot. A hatalmas kő elzúg melletted, és becsapódik a mögötted levő épület ablakába.[/p]
		[p]Kemény dolgokkal kell itt szembenézniük Hennebonne védőinek. Maradj itt, és segíts Bretagne grófnőjének? Több lovagot is találnál, ha előre ugranál a crécyi csatához.[/p]
	</text>
    <next id="93">Maradj, és segíts a grófnőnek</next>
    <next id="87">Ugorj előre 1346-ba Crécybe</next>
    <hint>Egy lovagnak a lovagi törvényekhez méltón kell élnie.</hint>
  </p>
  <p id="87">
    <text>
		[p]Nem messze Crécytől, Franciaországban egy a mezőn át közeledő hadsereg felé tartasz.[/p]
		[p]– Hé, paraszt! – kiált rád egy lovag. – Mindannyiunk kötelessége, hogy megvédjük Franciaországot. Be vagy sorozva. Segíts azoknak az íjászoknak ott cipelni a nyílvesszőket.[/p]
		[p]Belecsöppentél a francia seregbe! Fejed fölött lobog a kék zászló, rajta a francia királyok címere: a sárga liliomok. Most hogyan fogsz Edwarddal, az angol királlyal beszélni, ha egyszer a francia seregben vagy? Csak ő tudja, mit jelent a szalagon a mottó.[/p]
		[p]Egyelőre nem tehetsz mást, maradsz. Cipeled a nyílpuskások nyílvesszőit. Ezek fizetett, zsoldos katonák, nehéz, bonyolult íjat használnak, amit fel kell húzni.[/p]
		[p class="inlineImage" data-img="87"][/p]
		[p]– Kész őrültség – morog az egyik. – Tizennyolc mérföldet meneteltünk, a húr íjainkon átázik az esőben, az egész sereg a feje tetején, és már késő délután van! Azt akarják, hogy sötétben lövöldözzünk. Miért nem állunk meg, és harcolunk holnap.[/p]
		[p]– Ezek miatt a hülye francia lovagok miatt van – mondja egy másik. – Azt hiszik, könnyű lesz megverni az angolokat. Türelmetlenek, és dicsőségre vágynak.[/p]
		[p]Nyilvánvalóan igazuk van. A francia hadseregben teljes a zűrzavar. Több mérföld hosszan terül szét, míg az angolok szépen egybetömörülnek, s a dombtetőn várakoznak.[/p]
		[p]Mögötted a francia lovagok azért elég magabiztosak.[/p]
		[p]– Nézzétek csak az angolokat – mondja gúnyosan az egyik –, ahogy ott állnak a dombon. Hol vannak a lovaik? Miféle lovag az, aki gyalogosan harcol?[/p]
		[p]– íjászok! – kiált le az egyik lovag a nyeregből. – Ti mentek elöl. Forduljatok balra, amikor leértek. Akkor majd mi, lovagok a dombtetőre kaptatunk, és megmutatjuk ezeknek a gyáva angoloknak, hogyan kell harcolni.[/p]
		[p]Az íjászok kifeszítik íjaikat.[/p]
		[p]– Lőtávolságban vagyunk! – kiált a vezérük. A nyílpuskások lőnek egy sorozatot. Aztán visszapattintják gépeik fogantyúját, lábukkal lefeszítenek egy kart, amivel felhúzzák az íjat, majd új nyílvesszőért nyúlnak.[/p]
		[p]Hirtelen tele a levegő szemből röppenő nyilakkal! Nyílzápor hull körülötted.[/p]
		[p]– Ó! – hörög egy íjász melletted, és eldobja fegyverét, amint egy nyílvessző átszalad a torkán. Elkapod a pajzsát, és mögéje bújsz.[/p]
		[p]– Ezek az angol nyilak úgy hullanak, akár a hó! – kiált egy másik. – Soha nem szűnnek.[/p]
		[p]Az angol hosszú íj legalább ötször olyan gyors, mint a nyílpuska. A pajzs, amely mögött guggolsz, már olyan, akár egy tűpárna.[/p]
		[p]– Ez már több a soknál! – kiált az íjászok vezére. De nincs hova menekülni! Mögöttetek sorakoznak a lovagok.[/p]
		[p]– Gyávák! – kiabálnak az íjászokkal. – Mentenétek az irhátokat, mi? Pusztuljatok, gazemberek![/p]
		[p]Ez iszonyú! A lovagok eltiporják a megrémült íjászokat, saját embereiket. Kardjukkal hadonászva ölik le saját katonáikat, hogy utat csináljanak maguknak fel a hegyre az angolokhoz.[/p]
		[p]– El az útból! – ordít rád egy lovag – engedjétek előre az igazi harcosokat! – Felemeli a kardját. Félreugrasz. A kard nem csap le. Felnézel. Egy angol nyílvessző döfte át a francia lovag sisakját. A lovag lebukik a nyeregből.[/p]
		[p]Ideje már itthagyni ezt a helyet! Ugorj az időben. De hova? Amilyen messze csak lehet! Van itt valaki Edwardon kívül, aki tud valamit a mottóról? Tegyél le Edward király kereséséről.[/p]
		[p]Keresd meg inkább Arthur királyt.[/p]
	</text>
    <next id="80">Ugorj vissza ezer évet</next>
  </p>
  <p id="92">
    <empty />
  </p>
  <p id="93">
    <text>
		[p]Úgy döntesz, segítesz Jannedik grófnőnek megvédeni a várost. A lovagi törvények kimondják, hogy a bajba jutott nőkön a lovagnak segítenie kell. Jannedik grófnő ugyan nem gyámoltalan teremtés, sőt, nagyon is félelmetes harcos, ám ha lovag akarsz lenni, bátran kell cselekedned. Talán később majd előre ugorhatsz két évet a crécyi csatába.[/p]
		[p]A sereg már kezd belefáradni a magas falak ostromába. Az íjak lőtávolán kívülre húzzák a hajítókat.[/p]
		[p]– Szép munka volt, bretonjaim! – kiáltja a grófnő a falakról. – Már megint visszavertük őket. Csakhogy újra fognak próbálkozni.[/p]
		[p]Azzal hozzád fordul.[/p]
		[p]– Mikor érkezik az angol segítség?[/p]
		[p]– Úrnőm! – kiált az egyik katona. – Nézd a tengert! Mindenki a falakhoz rohan. Egy fehér vitorlát látsz a kék messzeségben, aztán még egyet. Sir Walter de Manny megérkezett![/p]
		[p]– Gyorsan, gyorsan – rendelkezik a grófnő –, lakomával ünnepeljük vitéz szövetségeseink érkezését![/p]
	</text>
    <next id="98">Üdvözöld Sir Waltert</next>
  </p>
  <p id="94">
    <text>
		[p]Felfelé haladsz a crécyi dombon. A dombtetőn lobogó zászlókon három leopárd látható. Az bizonyára az angol királyi címer. Edward király alapította a Térdszalagrendet, úgyhogy ehhez a sereghez kell csatlakoznod. Amikor azonban felérsz a dombtetőre, az angol sereg már nincs ott. Nem látsz mást, mint a földön egy vonalban sorakozó sisakokat. Furcsa. Miért hagyták itt a lovagok sisakjaikat, és hova mehettek? Körülnézel.[/p]
		[p]Egy szélmalom mögött megpillantod a lovagokat, ahol az ellátóegységek táboroznak. A lovagok ebédelni mentek, s amíg a franciákra várakoznak, addig is csatarendbe rakták sisakjaikat, hogy ki-ki megtalálja majd a helyét. Ez aztán a jól szervezett hadsereg![/p]
		[p]Végighaladsz a sisakok mentén. Hamarosan íjak és nyílvesszők váltják fel őket. Tehát itt fognak az íjászok harcolni. Néhány lépéssel odébb, két zöld ruhás férfi valami kezdetleges ágyúfélét cipel.[/p]
		[p class="inlineImage" data-img="94"][/p]
		[p]– Hé, gyere csak, nem segítenél egy kicsit? – hív az egyik. Ismerősnek látszik… igen! Ez Tom, a földműves, akivel Winchesterben találkoztál 1357-ben. Hisz mondta is, hogy a király íjásza volt Crécynél. Mit csinálhat most ezzel az ágyúval?[/p]
		[p]– Szívesen, Tom gazda – mondod, s nekirugaszkodsz az ágyúnak. Tom gazda hunyorogva bámul.[/p]
		[p]– Honnan tudod a nevem? – Ő persze nem ismer fel téged. Hiszen csak tizenegy év múlva fogtok találkozni Winchesterben.[/p]
		[p]– Téged mindenki ismer – feleled. – Te vagy Tom, a tüzér.[/p]
		[p]Ő erre mosolyogni kezd.[/p]
		[p]– Szóval már mi, tüzérek is híresek vagyunk, mi? Na, várd csak ki a végét! Fogadok, hogy Edward király személyesen fogja megköszönni, ha bevetjük ezt a furfangos szerkezetet.[/p]
		[p]Nem rossz ötlet. Ha Tómmal és cimboráival maradsz, lehet, hogy Edward király kitüntet, amikor az új ágyú meglepi a franciákat, és eldönti a csatát. Az jó alkalom lenne, hogy a királytól tudj meg mindent a Térdszalagrendről.[/p]
		[p]Trombita szól.[/p]
		[p]– A jel! – kiált Tom. – A franciák már jönnek felfelé az erdőn át![/p]
		[p]A lovagok és íjászok sietve elfoglalják állásaikat. Maradnál most Tommal, vagy odasietnél, ahol a lovagok felsorakoznak a harchoz?[/p]
	</text>
    <next id="113">Segíts Tomnak</next>
    <next id="107">Keresd meg a lovagokat</next>
    <hint>Mikor kezd az ágyúzás valóban elterjedtté válni?</hint>
  </p>
  <p id="97">
    <text>
		[p]Egy szekér aljában fekszel. A távolban trombita szól. Idehallatszik a crécyi csata zaja. Már nem látod az ágyút, de Tom barátod épp melletted van.[/p]
		[p]– Most már vissza kell mennem az íjamhoz – paskolja meg a vállad. – Pihenj nyugodtan. Az orvos mindjárt itt lesz. Eret vág rajtad, aztán hamarosan újra harcolhatsz.[/p]
		[p]El kell tűnnöd innét. Lehet, hogy a crécyi csata az a hely, ahol megtalálod Edwardot, és lovag lehetsz, de hiba volt beállni az ágyú mellé, ahelyett, hogy megkerested volna a lovagokat. Franciaországban vagy… nem idejött néhány éve Sir Walter de Manny, Lady Johanna barátja, hogy segítséget nyújtson Bretagne grófnőjének?[/p]
	</text>
    <next id="82">Ugorj vissza két évet, és keresd meg Sir Walter de Mannyt</next>
  </p>
  <p id="98">
    <text>
		[p]Egy asztalnál lakomázol Sir Walterrel és Jannedik grófnővel. Sir Walter vörös kötést visel a bal szemén.[/p]
		[p]– Kedves jó Sir Walter – szól a grófnő –, megsérült a szeme? – Sir Walter kezet csókol a hölgynek.[/p]
		[p]– Nem, hölgyem, megesküdtem, hogy addig le nem veszem ezt a kötést, amíg valami bátor hőstettet végre nem hajtottam.[/p]
		[p]Jannedik grófnő elmosolyodik.[/p]
		[p]– Hamarosan módja lesz rá. De előbb hallgassuk a zenészeket![/p]
		[p]Ám még mielőtt a zenészek belefognának, egy óriási szikla zuhan be a tetőn át. Becsapódik a padlóba, por lepi be a termet. Jannedik grófnő talpra ugrik.[/p]
		[p]– A franciák már megint ajándékokat küldözgetnek a kőhajítóikkal – mondja dühösen.[/p]
		[p]– Attól tartok, hölgyem, várnunk kell ezzel a nagyszerű lakomával. Azonnal cselekednünk kell! – fordul Sir Walter az embereihez. – Ötven önkéntest kérek. Ki tart velem?[/p]
		[p]– Ön mellett fogok harcolni – kiált Jannedik grófnő.[/p]
		[p class="inlineImage" data-img="98"][/p]
		[p]– Mi is! – kiáltják Sir Walter lovagjai. Jannedik grófnő félrehúz, és így szól:[/p]
		[p]– A hátsó kapun fogunk kiosonni, és hátba támadjuk a katapultálókat. Várj ránk az első kapunál. Nyisd majd ki nekünk, amikor jelt adok a kardommal. Most siessünk![/p]
		[p]Az első kapuhoz rohansz. Felmászol a torony tetejébe, hogy láthasd, amikor jelez a grófnő.[/p]
		[p]Bumm! A kapu megremeg alattad, amint egy hatalmas kő nekicsapódik. A támadók egyenesen a kaput célozzák, szét akarják zúzni, hogy aztán seregeik benyomulhassanak a városba.[/p]
		[p]Még egy hatalmas lövés. A vasrács nyikorog, meghajlik, de még biztosan tart.[/p]
		[p]– Oda nézz! – kiált egy őr. Távolabb feltűnik Sir Walter de Manny, a grófnő és az ötven önkéntes. Harci páncélban lovagolnak. De igen kevesen vannak. Vajon mit terveznek?[/p]
		[p]Sir Walter letépi a kötést a szeméről, és megsarkantyúzza a lovát. Velőtrázó csatakiáltások közepette egyenesen az ostromló sereg felé vágtat. A francia lovagokat annyira meglepi ez az eszeveszett támadás, hogy megfordulnak és elmenekülnek.[/p]
		[p]Jannedik grófnő és az ötven lovag utánuk iramodik, és néhány percen belül megsemmisítik a kőhajítót.[/p]
		[p]– Hurrá! – kiáltják az őrök és az íjászok.[/p]
        [p class="inlineImage" data-img="100"][/p]
		[p]A francia lovagok azonban hamarosan magukhoz térnek. Amikor rájönnek, hogy milyen kevés lovag van a grófnővel, visszafordulnak. Jannedik grófnő jelt ad a kardjával. Ez neked szól![/p]
		[p]– Nyissátok ki a kaput! – kiáltasz az őröknek. Egy ló húzza a kötelet, amely felemeli a kaput.[/p]
		[p]Sir Walter és Jannedik grófnő amilyen gyorsan csak tudnak, feléd vágtatnak – s vagy ezer francia lovag üldözi őket.[/p]
		[p]A kapu nagy nyikorgással feltárul alattad. A bátor csapat viharos éljenzés közepette beszáguld a városba. Most, hogy a kőhajító nem működik, könnyebb lesz állni az ostromot.[/p]
		[p]Hoppá! A kaput emelő kötél beszorult. Nyitva a kapu az üldözők előtt![/p]
		[p]– Hé, itt a kardom! – kiált oda neked Sir Walter. – Kapd el! Te még időben el tudod vágni a kötelet.[/p]
		[p]Sir Walter kardja forogva száll feléd a levegőben. Feszülten vigyázol, nehogy a kard élét fogd meg. Sikerül a markolatnál elkapnod, és kimászol a keskeny kőperemre. Félreugrasz, amint egy nyíl süvít el a füled mellett. De a kötél még mindig messze van! Ki kell nyújtóznod, és nagyot suhintani a karddal. A kötél kettészakad. A hatalmas vaskapu dübörögve lezuhan, éppen a vágtázó lovagok orra előtt.[/p]
		[p]Csakhogy túl erősen lendítetted a kardot, és elvesztetted az egyensúlyodat. Egyenesen a megtorpant támadók elé zuhansz![/p]
		[p]Ez most bizony élet-halál kérdése. Gyorsan ugorj az időben![/p]
	</text>
    <next id="74">Menj előre két évet a crécyi csatában</next>
  </p>
  <p id="103">
    <empty />
  </p>
  <p id="104">
    <text>
		[p]Az ütközet színhelyéről a tartalékban levő erők felé futsz. Arra gondolsz, vajon jól döntöttél-e? Elfelejtetted átadni a király üzenetét. Ráadásul, ha egyszer küldetésed szerint a lovagságig kell vinned, miért szaladsz a veszély elől? Egy lovagnak mindenekelőtt bátornak kell lennie. Vaskéz ragadja meg a vállad.[/p]
		[p]– Mi folyik ott fenn? – morog a válladat markoló lovag.[/p]
		[p]– Áttört egypár francia lovag, de a herceg feltartóztatta őket – mondod.[/p]
		[p]– Nem láttál egy francia lovagot, akinek kék kereszt van a pajzsán?[/p]
		[p]– Nem – feleled. Megpróbálsz távol kerülni ettől a bűzlő lovagtól, de erősen tart.[/p]
		[p]– És nem hallottad, hogy emlegettek volna egy bizonyos Sir Guy nevű lovagot? – dörmög az tovább. – Két évvel ezelőtt szent esküt tettem, hogy soha addig meg nem fürdöm, hajam le nem vágom, míg le nem győzöm azt a lovagot![/p]
		[p]Jobban szemügyre veszed. Hiszen ez Sir Cuthbert, windsori ismerősöd. Úgy tűnik, nem ismer fel. Őt sem könnyű megismerni – valóban olyan szaga van, mint aki két éve nem fürdött![/p]
		[p]– Sajnálom – motyogsz. Elenged. Ideje felszívódni, gondolod. Ha Sir Cuthbert itt van, akkor annak az utálatos legénynek is itt kell lennie valahol. Ugorj egyet az időben. De hova? Franciaországban vagy, ahova Sir Walter de Mannynek kell Bretagne grófnőjének a segítségére sietni. Esetleg elmehetnél segíteni neki, hogy bebizonyítsd, méltó vagy a lovagi címre.[/p]
		[p]– Aha! – hallasz közelről egy hangot. Ez nem lehet igaz! Randall! Most kivételesen nem petrencerúddal támad, hanem egy tűhegyes acélkarddal![/p]
		[p]– Ki vagy te valójában? – vigyorog. – Megjelensz pár napra, aztán évekre eltűnsz nyomtalanul. Hol van az igazi hazád?[/p]
		[p]– Én… navarrai vagyok – nyögöd.[/p]
		[p]– Vagy úgy?! – szól gúnyosan. Odahív egy apródot.[/p]
		[p]– Carlos! Te navarrai vagy, ugye? Gyere csak ide egy pillanatra![/p]
		[p]Erre előjön egy sötét göndör hajú fiú.[/p]
		[p]– Ez itt azt állítja, Navarrából való – mondja Randall –, igaz ez?[/p]
		[p]Carlos elmosolyodik.[/p]
		[p]– Egy földi! Micsoda öröm. Hogy állnak a dolgok otthon Pamplonában?[/p]
		[p]– Remekül – mondod.[/p]
		[p]– És hogy van Theobald király?[/p]
		[p]– Jól… amilyen jól csak lehet. Carlos area elkomorul.[/p]
		[p]– Ez a fickó szélhámos, Randall! Theobald király évek óta halott![/p]
		[p]– Aha, szóval mégsem navarrai vagy, mi? – Randall már emeli a kardját, hogy a torkodnak szegezze. – Lehet, hogy francia kém vagy? Bizony hogy az! És a háborúban tetten ért kémnek nincs kegyelem![/p]
		[p]A torkod felé suhint a kardjával, de te nem várod meg, hogy szépeh levágja a fejed! Sarkon fordulsz, és nekiiramodsz.[/p]
		[p]– Fogják meg! Kém![/p]
		[p]Rohansz az éjszakában, ahogy a lábad bírja. Randall-en több a páncél, így lassúbb nálad. Beugrasz egy kocsi mögé, ahol senki sem láthat, és ugrasz egyet az időben.[/p]
	</text>
    <next id="82">Ugorj vissza két évet Bretagne-ba</next>
  </p>
  <p id="107">
    <text>
		[p]Elköszönsz Tomtól, és a domb közepe felé tartasz, ahol az íjászok mögött az angol lovagok csak arra várnak, hogy a franciák támadjanak. Edward király láthatóan három részre osztotta seregét: kettő a domb tetején áll, egy pedig az öreg szélmalomnál marad tartalékban. A lovagok csatarendbe állnak, pajzsaikkal az ellenség felé fordulva. Fegyvernökeik mögöttük várakoznak. Valaki megragadja a karod.[/p]
		[p]– Hé! – kiáltja egy mellvértes, sisakos fiú. – Mit keresel te itt?[/p]
		[p]Leveszi sisakját. Hiszen ez régi barátod, Nigel! Idősebbnek és magabiztosabbnak látszik, mint amikor még téged tanított apródoskodni. Igaz is, az két évvel ezelőtt volt.[/p]
		[p]– Segíteni jöttem – mondod.[/p]
		[p]– Épp a legjobbkor. Gyere – mondja izgatottan –, van egy fölösleges páncélom a számodra. Szükséged lesz rá. Mindjárt kezdődik a csata.[/p]
		[p]Megáll, és furcsán néz rád. Megpróbálod egy kicsit kihúzni magad, hogy te is két évvel idősebbnek tűnj.[/p]
		[p]– Mellesleg – kérdi – hol voltál ez alatt a két év alatt? Azt hittük, eltévedtél az erdőben. Sürgősen vissza kellett menned Navarrába?[/p]
		[p]– Valami ilyesmi – feleled.[/p]
		[p]– Nem szabad csak úgy eltűnnöd, anélkül, hogy bárkinek is szólnál – mondja, és játékosan vállon vereget. – De most már itt vagy. Tedd fel a sisakod. Jönnek a nyílvesszők![/p]
		[p]Amilyen gyorsan csak tudod, felkapod a sisakodat, és magadra szíjazod a mellvértet. Ahogy rajtad a páncél, egy kicsit megérzed, milyen is lehet lovagnak lenni.[/p]
		[p]Az angol íjászok visszalőnek a franciáknak. Olyan sok nyílvesszőt lőnek ki egyszerre, hogy az ellenfél íjászai hátat fordítva menekülnek. Egy sor francia lovag tör fel a domboldalon, de még mielőtt félúton lennének, az íjászok leterítik őket.[/p]
		[p]– Nem értem a francia haditervet – mondja Nigel. – Miért ilyen késő délután támadnak? És miért nem szervezik meg az együttes támadást? Csak néhány lovagot küldenek, hogy aztán sorra lemészároljuk őket.[/p]
		[p]– Ez iszonyú. Különben mivégre folyik ez a harc? – kérded.[/p]
		[p]Nigel a fejed fölött lobogó zászlóra mutat.[/p]
		[p]– Ott a válasz – feleli. – Edward király lobogóján az angol leopárdok mellett ott vannak a francia liliomok is. Azt akarja, hogy Franciaország felett is ő uralkodjék![/p]
		[p]– De hát ez ostobaság! – mondod. – Anglia és Franciaország két külön ország.[/p]
		[p]Nigel rád mered.[/p]
		[p]– Ne mondj ilyet! – súgja. – Huncut, aki a király terveiről rosszat gondol![/p]
		[p]Nigel most valami olyat mondott, ami nagyon hasonlít a Térdszalagrend mottójához. Ám még mielőtt megkérhetnéd, hogy megmagyarázza, valami fellángol és ropogva sisteregni kezd a hátad mögött. Ég a malom.[/p]
		[p]– A mieink gyújtották fel – mondja Nigel. – Olyan sötét van, hogy nem látunk harcolni, hacsak nincs az az óriási fáklya.[/p]
		[p]Néhány lépésnyire az angol lovagok felől hangos kiáltásokat hallani. A támadók egy része már-már áttört. A támadás vezetője, egy francia lovag, épp előtted veti magát a sorok közé. Hosszú, tüskés buzogányt forgat, és rendre szétzúzza az alatta harcoló lovagok fejét. Furcsa csatakiáltást hallat: „Szent Dénes örömére!''[/p]
		[p]Egy fiatal lovag, aki leopárdos tunikát visel fekete páncélja fölött, odavág a franciának a kardjával.[/p]
		[p]– Ez Edward herceg! – kiáltja Nigel.[/p]
		[p]Már több francia lovag áttört az íjászokon. A herceg heves közelharcba került.[/p]
		[p]– Átkozott legyen a nap, amelyen születtem – morogja Nigel. – Itt állok karba tett kézzel! Hát mikor fogom bebizonyítani, hogy méltó vagyok a lovagi címre?![/p]
		[p]– Hé, legények! – kiált a herceg egyik lovagja. – Egyikőtök azonnal szaladjon a királyhoz, és mondja meg neki, hogy erősítésre van szükségünk![/p]
		[p]Nigellel egymásra néztek.[/p]
		[p]– Majd én megyek – mondod. – Rád itt hamarosan szükség lehet.[/p]
		[p]– Köszönöm, barátom! – mondja Nigel. Elszaladsz az égő malom irányába. A lángok jó tizenöt méter magasra csapnak fel a levegőbe. Talán most megkérdezheted Edward királyt a mottóról![/p]
		[p]A király az égő malom előtt áll, és a lába előtt folyó véres csatát szemléli.[/p]
		[p]– Üzenet – mondod lélegzet után kapkodva. – A herceg erősítést kér![/p]
		[p]III. Edward hosszan rád néz, arcán zord mosoly.[/p]
		[p]– A fiam halott? – kérdi halkan.[/p]
		[p]– Nem, felség![/p]
		[p]– Zászlója a földön? Vagy még mindig harcol?[/p]
		[p]– Még harcol – feleled. – De nagyon nehéz helyzetben van.[/p]
		[p]A király megszorítja a vállad.[/p]
		[p]– Mondd meg azoknak, akik ideküldtek, hogy többet ne küldjenek addig, amíg a fiam életben van. Mondd meg nekik, hogy a fiamnak vitézhez méltón kell kivívnia a lovagi címet. Menj![/p]
		[p]Nem volt időd megkérdezni a királyt a Térdszalagrend mottójáról.[/p]
		[p]Talán Nigel is tudja a választ. Lehetséges, hogy van valami köze a dologhoz annak, hogy a király két országon akar uralkodni?[/p]
		[p class="inlineImage" data-img="110"][/p]
		[p]Amikor visszatérsz, a herceg és társai még mindig ádáz harcot vívnak a francia lovagokkal, de valami hiányzik a képből. Hamarosan rájössz, mi az: a herceg zászlója a földön hever. A zászlóvivő katona egy francia lovaggal van elfoglalva, ezért hagyta, hogy a zászló leessen a földre.[/p]
		[p]A zászló nagyon fontos a lovagoknak. Rohanj be a csata kellős közepébe, hogy felemeld? Vagy szaladj vissza a tartalék sereghez, ahol a király van, és próbálj meg vele újra beszélni?[/p]
	</text>
    <next id="115">Vedd fel a herceg zászlaját</next>
    <next id="104">Menj vissza a király tartalék seregéhez</next>
    <hint>Egy lovagnak a lovagi törvények szerint kell élnie.</hint>
  </p>
  <p id="113">
    <text>
		[p]Az angol íjászok között állsz Tommal az ágyú mellett. A trombiták csatába hívnak. Az íjászok előveszik íjaik húrját a sisakjukból, ahol azok szárazak maradtak. Minden erejüket megfeszítve meghajlítják szívós íjaikat, hogy ráfeszítsék a húrokat.[/p]
		[p]– Remélem, ez beválik – mondja Tom, miközben segítesz neki az ágyú szájába emelni egy kerek követ. – Csatában ezt eddig még senki sem próbálta ki. Jobban örülnék, ha az íjam lenne a kezemben, de a hadseregben azt kell tenni, amit mondanak.[/p]
		[p]Tom valóban íjász. Közben látod, amint odalent közeledik a francia sereg. Teljesen szétzilált és szervezetlen ugyan, de sokkal nagyobb, mint az angol haderő, amellyel itt állsz a dombon.[/p]
		[p]– Oda nézz! – mondja Tom meglepetten. – Íjászok! Azt hittem, a francia lovagság nem hisz az íjászatban.[/p]
		[p]– Azok olasz nyílpuskások – mondja egy íjász. – A franciák felfogadták őket.[/p]
		[p]– Elkészülni! – kiáltja az angol íjászok parancsnoka. Az íjászok kifeszítik íjaikat, és várnak.[/p]
		[p]– Áááááá! – hallatszik a francia sereg csataüvöltése. Rövid, vastag nyílpuska vesszők szállnak el a fejed felett.[/p]
		[p]– Egyes sortűz! – kiált a parancsnok.[/p]
		[p]– Lépj hátrább – mondja Tom. Égő fáklyát tart a kezében, azzal süti el az ágyút.[/p]
		[p]– Bumm! – óriási füstfelhő ömlik az ágyúból. A kő azonban csak úgy húszméternyire repül, és a földbe ragad.[/p]
		[p]– Ah! – legyint Tom. – Ezzel az erővel akár kézzel is legörgethetjük a köveket a dombról.[/p]
		[p]Még soká lesz, gondolod, mire lőfegyverekkel fognak itt csatát nyerni. így soha nem fogod Edward királyt rávenni, hogy segítsen a küldetésedben.[/p]
		[p]– Még egyszer megpróbálom – mondja Tom –, de aztán veszem az íjamat, és megyek az íjászokhoz, ott az én helyem.[/p]
		[p]Odateszi a fáklyát az ágyúhoz, de semmi nem történik.[/p]
		[p]– Vigyázz – ordít Tom –, mindjárt robban! Fedezékbe ugrasz, de nem vagy elég gyors. Utoljára még látod a puskapor felcsapó lángját meg a feléd repülő földet, aztán elveszted az eszméleted.[/p]
	</text>
    <next id="97"></next>
  </p>
  <p id="115">
    <text>
		[p]Az égő malom lobogó sárga lángjánál figyeled a herceg és a francia lovagok harcát. A zászló a földön hever összetiporva. Felkapsz egy pajzsot, és várod, mikor nyílik egy kis rés. Most! Tiszta az út a zászlóig. Odarohansz, hogy felvedd. Amint odaérsz, egy másik kéz is megragadja a zászló nyelét. Nigel! Egymásra mosolyogtok, és magasra emelitek a zászlót.[/p]
		[p]– Hurrá! – kiáltanak a küzdő lovagok, amint megpillantják. Csattognak a kardok körülötted mindenfelé. Sebesültek jajgatnak, haldoklók nyögnek a földön. Feltartod a pajzsod, amikor egy lovag kivont karddal ront rád. Egy másik nekimegy oldalról, és egy csatabárddal levágja a karját. Az első lovag karja, amely még mindig tartja a kardot, a lábad elé esik.[/p]
		[p]Nigelre nézel. Szájával keményen, elszántan mosolyog, de szemében iszony és rémület.[/p]
		[p]Ez tehát a dicső „sport", amiért a lovagok úgy lelkesednek? Akkor már inkább a lovagi torna, gondolod, mint ez a véres, értelmetlen öldöklés. De hát a lovagok harcolnak, a harc pedig mindig véres és kegyetlen.[/p]
		[p]Nem tudod, meddig fogod ezt bírni. Az angol vonalakon áttört francia lovagokat csakhamar mind megölik vagy foglyul ejtik. A herceg és társai a földbe szúrják kardjukat, és rájuk dőlnek pihenni.[/p]
		[p]– Hol a futár, akit a királyhoz küldtünk? – szól egy magas, félszemű lovag.[/p]
		[p]– Itt vagyok – jelentkezel. Otthagyod a zászlót, amelyet most csak Nigel tart, és előrelépsz. – A király azt üzente – kezded –, hogy nem küld erősítést mindaddig, amíg a fia el nem esik. Azt mondta, a hercegnek meg kell küzdenie a lovagi címért.[/p]
		[p]A félszemű lovag a herceghez fordul. A herceg arcán egy mély vágásból fekete páncélingére csöpög a vér.[/p]
		[p]– Meg kell küzdenie? – mondja a lovag. – Annyit mondhatok, a fiatal herceg derekasan megküzdött érte. Tízszeresen is![/p]
		[p]– Éljen Edward herceg! – kiáltják a lovagok. A Fekete Herceg kihúzza kardját a földből, és előrelép.[/p]
		[p]– Rajtam kívül más is kiérdemelte itt a lovagi címet – mondja. – Láttam két fegyverhordozót, akik merészen a csata legsűrűjébe vágtak, hogy megmentsék lobogómat. Térdepelj le! – parancsolja neked.[/p]
		[p class="inlineImage" data-img="116"][/p]
		[p]Letérdelsz a véráztatta fűbe. A herceg felemeli a kardját. A penge oly sok helyen ki van csorbulva, hogy olyan, akár egy fűrészlap. A herceg most kardjával megérinti a jobb, majd a bal válladat.[/p]
		[p]– Kelj fel, lovag! – mondja. – Légy hű uradhoz, becsületedhez és nemes hölgyedhez.[/p]
		[p]Azzal Nigelt szólítja, és elvégzi vele ugyanazt a szertartást.[/p]
		[p]Sikerült! Lovaggá ütöttek, méghozzá maga a Fekete Herceg! Nigel mosolyogva fordul el, örömkönnyeivel küszködik.[/p]
		[p]A csata késő éjszakáig tart, de végül is a franciák vereségével végződik. A kimerült angol lovagok aludni térnek a csatamezőn. Ugyan még nem tudod, mit jelent a Térdszalagrend mottója, de most, hogy lovag vagy, már biztosan könnyebb lesz végrehajtani a küldetésed. Egyelőre egy lovag sem viseli itt a szalagot. Lehet, hogy a király azon terveivel függ össze a dolog, amely végül is előidézte ezt a csatát.[/p]
		[p]Tudod, hogy Nigel barátod – most már Sir Nigel – a rend tagja lesz. A többiek pedig a körülötted fekvő lovagokból verbuválódnak, bár ők ezt még nem tudják.[/p]
	</text>
    <next id="119">Ugorj előre két évet Windsorba</next>
  </p>
  <p id="119">
    <text>
		[p]Újra Windsorban vagy, 1348. április 23-án. Az árnyékos várudvaron állsz. Az összegyűlt tömeg figyeli, amint egy négylovas fogat hajt be a kapun. Gyönyörű, fehér ruhás nő száll ki a hintóból. Az ajtón keresztül egy nagy terembe megy. Hallod, hogy odabent zene szól.[/p]
		[p]Hosszú hajú, bozontos szakállú lovag ül nem messze tőled egy kövön. Nagyon szomorúnak látszik.[/p]
		[p]– Mi történik itt? – kérdezed tőle.[/p]
		[p]– Érkeznek a vendégek a király báljára – mondja. – Engem is meghívtak, de nem fognak beengedni.[/p]
		[p]– Miért?[/p]
		[p]– Hát ki akar táncolni egy nyomorult lovaggal – feleli az szomorúan –, aki négy hosszú esztendeje fürdött utoljára?[/p]
		[p]Jobban megnézed a lovagot. Hiszen ez Sir Cuthbert! A lovag, aki megesküdött, hogy nem fürdik és nem vág hajat addig, míg le nem győzi Sir Guyt. Megtartotta a fogadalmát. Nem csoda, hogy nem engedik be. Pokolian bűzlik![/p]
		[p]Selyem- és szaténruhás lovagok egy csoportja érkezik. Leszállnak a lóról, és befelé tartanak. Megpróbálod követni őket, de egy őr megállít.[/p]
		[p]– Csak a király által meghívott lovagok és hölgyek léphetnek be – mondja. – Tágulj innét![/p]		[p]A hosszú lándzsával hanyatt lök, elterülsz a macskaköveken. Az emberek röhögnek. Feltápászkodsz, és kifelé indulsz. Különben is, kit érdekel a hülye báljuk![/p]
		[p]– Szent György nevében! – ismerős hang üti meg a füled. Hisz ez Nigel barátod! Azaz most már Sir Nigel. Csodálkozva néz rád.[/p]
		[p]– Azt hittük, megöltek a crécyi csatamezőn – mondja. Aztán komoran az őrhöz fordul. – Ez itt egy crécyi hős – mondja keményen. – Ha valakinek itt a helye a király bálján, akkor ez a nemes lovag az![/p]
		[p]Faliszőttesekkel és lobogó fáklyákkal teli terembe lépsz. Lovagok táncolnak hölgyeikkel hosszú sorokban. A herceg és a király is táncol.[/p]
		[p]– Nem tudom, hogy sikerült hozzánk visszakerülnöd – folytatja Nigel –, de isten hozott! A király minden lovagot, aki Crécynél harcolt, meghívott a holnapi tornára. De ma este táncolunk![/p]
		[p]Hosszú ruhás fiatal hölgy lép Nigelhez. Megismered – ő Lady Johanna, akit utoljára solymászni láttál. Nigel feléd fordul, és vállat von. Azzal beáll Johannával a táncolók közé.[/p]
		[p]Leülsz egy asztalhoz az óriási kandalló mellett. Szemközt veled egy hegyes cipőt viselő lovag ül.[/p]
		[p]– Az ott Lady Johanna volt, nemdebár? – kérdi. – Hallotta a legújabb pletykát? Ő és Edward herceg szeretik egymást![/p]
		[p class="inlineImage" data-img="122"][/p]
		[p]Tehát ez volna a titok. Johanna mindig mondta, hogy szerelmes egy rendkívül nemes lovagba – most hát kiderült, hogy az maga a herceg![/p]
		[p]– Ön miért nem táncol? – kérded a lovagot.[/p]
		[p]– Ó, nincs igazán kedvem. Végül is én itt csak fogoly vagyok. Crécynél fogtak el. A nemes foglyokkal jól bánnak – részt vehetek lovagi tornákon, bálba járok, sakkozom. De gondolja csak el, már két éve nem láttam a hazámat.[/p]
		[p]A zene elhallgat, a táncolók szétválnak. Lady Johanna és Nigel a királlyal beszélget a terem közepén. Valami kék szalag hever a földön előttük. A király lehajol, és felveszi. A teremben minden ember a királyt nézi, és csendesen kuncog. Mi olyan vicces? Látod, hogy Lady Johanna elpirul. A király kezében levő ruhadarab láthatóan egy harisnyakötő, amely nemrég még Lady Johanna harisnyáját tartotta, de valahogy leesett.[/p]
		[p]– Maga a király vette fel Lady Johanna térdszalagját – suttogják körülötted a hölgyek –, de ő igazából a herceget szereti![/p]
		[p]A tömeg elcsendesedik, amikor látják, hogy a király szólni készül.[/p]
		[p]– Négy éve már – mondja hangosan –, hogy megígértem, új Kerek Asztalt alapítok lovagjaimból, Arthur királyéhoz hasonlót. Holnap kiválasztom harminc legnemesebb lovagomat, hogy őket mindenki másnál nagyobb tisztesség érje.[/p]
		[p]Meglobogtatja a feje fölött a szalagot.[/p]
		[p]– Ez lesz a jelképünk! Honi sóit, qui mai y pense! Huncut, aki rosszra gondol![/p]
		[p]Azzal jelt ad a zenészeknek, és újra kezdődik a tánc.[/p]
		[p]Kimondta a híres mottót! Végre tudod már, honnan ezek a szavak. A király először elhallgattatja velük a titkos szerelemről szóló mendemondákat, aztán az az ötlete támad, hogy a szalagot tegye meg lovagrendje jelképének.[/p]
		[p]– Ön csalódottnak látszik – szólít meg a francia lovag. – Mi a baj?[/p]
	</text>
    <next id="122"></next>
  </p>
  <p id="122">
    <text>
		[p]– Ön hogy érezne – kérdezed vissza –, ha végigküzdené magát minden veszélyen, csakhogy megtaláljon valamit, aztán amikor megvan, amit keresett, kiderül, hogy a dolog egyáltalán nem olyan, mint amilyennek várta.[/p]
		[p]Az csak mosolyog.[/p]
		[p]– Ez így van a legtöbb lovagi küldetéssel. A Kerek Asztal lovagjai életüket áldozták a Szent Grál kereséséért, de legtöbbjük soha nem is látta. Nem az az érdekes, amit valójában keres az ember, hanem az, ahogyan teszi azt, meg amit útközben talál, és hogy mennyire tud más keresőkön segíteni.[/p]
		[p]– Jöjjön – mondja, és előhúz egy sakkfigurákkal teli zsákot. – Játsszunk búfelejtőnek egy parti sakkot.[/p]
		[p]– Köszönöm, Sir… öö…[/p]
		[p]– Nevem Sir Guy.[/p]
		[p]Sir Guy! Ő az a lovag, akit Sir Cuthbertnek le kéne győznie! Egy jó ötleted támad.[/p]
		[p]– Igazából nincs kedvem most sakkozni – mondod –, de itt vár egy barátom, aki nagyon szeretne játszani önnel. Jöjjön![/p]
		[p]Odavezeted Sir Guyt, ahol arcát tenyerébe támasztva Sir Cuthbert gubbaszt. Sir Cuthbert elképed, amikor hirtelen szembetalálja magát régi ellenfelével, de elmosolyodik, amikor fülébe súgod, mit ötlöttél ki.[/p]
		[p]A két lovag felállítja a figurákat, és játszani kezd. Sir Guy láthatóan minél hamarabb be szeretné fejezni a játszmát, hogy megszabadulhasson szörnyen bűzlő ellenfelétől. Hamarosan el is dől a csata: Sir Cuthbert nyert![/p]
		[p]– Hála az Úrnak! – kiáltja, és fellöki az asztalt, ahogy a magasba ugrik. – Győztem! Végre újra megfürödhetek![/p]
		[p]Sir Guy azt hiszi, ellenfele megtébolyodott. Sir Cuthbert pedig ujjong a boldogságtól, és hálásan ölelget.[/p]
		[p class="inlineImage" data-img="124"][/p]
		[p]Kicsúszol az ölelésből, és félrevonulsz a vár egy árnyas zugába, miközben Sir Cuthbert ujjongva táncol.[/p]
		[p]Nagy kár – gondolod, miközben felkészülsz, hogy visszautazz saját korodba –, hogy a lovagok még nem találták ki, hogy háború helyett sakkban mérkőzzenek. És bár egyelőre még azok sem tanulták meg a leckét, akik közé most vissza fogsz utazni, azért boldogan készülsz haza.[/p]
		[p]Gratulálunk! Küldetésed sikeresen végrehajtottad![/p]
	</text>
    <reward id="logo1" useSeriesId="true"/>
    <victory />
  </p>
</content>
