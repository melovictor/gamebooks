<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/tm.xsd">
  <p id="back_cover">
    <text>
        [p]Az amerikai polgárháború idejébe jutottál. Titkos hálózat szeli át az államokat, amelynek fedőneve „földalatti vasút”, és egyik „kalauza” a fekete bőrű Harriet. Ez a szervezet segíti a fajgyűlölő Dél rabszolgáit, hogy a szabad Északra szökjenek.[/p]
        [p]Az a küldetésed, hogy megtaláld Harrietet. Választhatsz, hogy a háború dúlta déli városokban kutatod, szabadságharcos barátait segíted, vagy várakozol rá Északon. A te döntésedtől függ, hogy biztonságba jutsz-e, teljesíted-e a feladatod, vagy foglyul ejt az idő. Kész vagy szembenézni ezer veszéllyel? Igen? Akkor indulj! Az Időgép vár téged…[/p]
    </text>
    <next id="background"></next>
  </p>
  <p id="background" display="A küldetés">
    <text>
        [p]A polgárháborút megelőző időszakban Amerikában vagy. Keresed Harriet Tubmant, a „földalatti vasút” vezetőjét. A „földalatti vasút” emberek hálózata volt, akik segítettek a rabszolgáknak elmenekülni a szabad Északra.[/p]
        [p]1859-ben egy Thomas Dean nevű fekete eltűnt a marylandi Jasper-ültetvényről. Nemrégiben találtak egy naplót egy philadelphiai padláson, melyből kiderült, hogy Thomas Dean rabszolgának Harriet Tubman segítségével sikerült kegyetlen gazdáitól elmenekülnie.[/p]
        [p]Harriet maga is rabszolga volt, 1849-ben Philadelphiába szökött. A polgárháború korának egyik legbátrabb harcosa lett, és sok akkori történet hősévé vált.[/p]
        [p]Valóban Harriet Tubman segített Thomas Deannek? Netán valami más, titokzatos módon tűnt el?[/p]
        [p]Meg kell találnod Harriet Tubmant, és meg kell oldanod a Thomas Dean-rejtélyt![/p]
        
        [p class="sectionTitle"]A felszerelés[/p]
        [p]Négy tárgyat vihetsz magaddal a múltbéli utazáshoz. Válaszd ki erről a listáról azt a négyet, amelyre szükséged lesz![/p]
        [p class="inlineImage" data-img="equipment"][/p]
        [ul data-item-choice="initInv" data-max-choice="4"]
            [li][span class="takeItem" data-id="1001" data-amount="1" data-group="initInv"]Zsineg[/span][/li]
            [li][span class="takeItem" data-id="1002" data-amount="1" data-group="initInv"]Kis zseblámpa[/span][/li]
            [li][span class="takeItem" data-id="1003" data-amount="1" data-group="initInv"]Zsebkés[/span][/li]
            [li][span class="takeItem" data-id="1004" data-amount="1" data-group="initInv"]Gyufa[/span][/li]
            [li][span class="takeItem" data-id="1005" data-amount="1" data-group="initInv"]10 dollár az Unió pénzében[/span][/li]
            [li][span class="takeItem" data-id="1006" data-amount="1" data-group="initInv"]10 dollár a Konföderáció pénzében[/span][/li]
            [li][span class="takeItem" data-id="1007" data-amount="1" data-group="initInv"]Petárda[/span][/li]
            [li][span class="takeItem" data-id="1008" data-amount="1" data-group="initInv"]Zsebóra[/span][/li]
        [/ul]

        [p class="sectionTitle"]Adatbank[/p]
        [table class="middleTable centerDivisorTable"]
            [tr]
                [td]1820–21[/td]
                [td]Megszületett Harriet[/td]
            [/tr]
            [tr]
                [td]1844[/td]
                [td]Férjhez ment John Tubmanhoz[/td]
            [/tr]
            [tr]
                [td]1849[/td]
                [td]Harriet Philadelphiába, szabad földre szökött[/td]
            [/tr]
            [tr]
                [td]1850–61[/td]
                [td]Harriet a „földalatti vasút” „kalauza”[/td]
            [/tr]
            [tr]
                [td]1859. április[/td]
                [td]A Nalle-eset[/td]
            [/tr]
            [tr]
                [td]1861. április[/td]
                [td]Elkezdődött a polgárháború[/td]
            [/tr]
            [tr]
                [td]1861. november[/td]
                [td]Csata Hilton Headnél[/td]
            [/tr]
            [tr]
                [td]1862. március[/td]
                [td]A páncélhajók csatája[/td]
            [/tr]
            [tr]
                [td]1863. július[/td]
                [td]Csata Gettysburgnél[/td]
            [/tr]
            [tr]
                [td]1863. november[/td]
                [td]A gettysburgi beszéd[/td]
            [/tr]
            [tr]
                [td]1865. április[/td]
                [td]Lee leteszi a fegyvert Grant előtt, a polgárháború vége[br /]Megölik Abraham Lincolnt[/td]
            [/tr]
        [/table]
        
        [p class="inlineImage" data-img="map"][/p]
        
        [ol]
            [li]A polgárháború a szabad és a rabszolgatartó államok között 1861-ben kezdődött, és négy évig tartott. Az északi szabad államok alkották az Uniót, a déli rabszolgatartó államok pedig a Konföderációt.[/li]
            [li]A háború fordulópontja az 1863. július 1–3. között vívott gettysburgi csata volt, mely az unionisták győzelmével végződött.[/li]
            [li]A páncélhajók első csatáját a [em]Monitor[/em] és a [em]Merrimack[/em] vívta 1862. március 9-én. A [em]Monitor[/em] az unionista [em]Minnesota[/em] hadihajót védte, amely a James-folyó torkolatánál zátonyra futott.[/li]
            [li]A déliek elfogták a [em]Merrimack[/em]et, és [em]Virginiá[/em]ra keresztelték 1861-ben.[/li]
            [li]Észak 1861 novemberében jelentős tengeri és szárazföldi győzelmet aratott a dél-carolinai Port Royalnál, a Hilton Head-sziget közelében.[/li]
            [li]Az unionisták kék egyenruhát viseltek.[/li]
            [li]A konföderációsok szürkét.[/li]
            [li]Abraham Lincolnt 1865 áprilisában ölték meg.[/li]
            [li]A nagy kaliberű pisztoly, mellyel Lincoln elnököt lelőtték, Philadelphiában készült.[/li]
            [li]A Göncölszekér csillagképet a polgárháború idején Ivótöknek is hívták.[/li]
            [li]Ha a Göncölszekér rúdjától legtávolabb eső két csillagot egy képzeletbeli vonallal összekötöd, majd a vonalat a rúd irányába meghosszabbítod, az Északi Sarkcsillag felé mutat.[/li]
            [li]Harriet Maryland állam Dorchester megyéjében, egy ültetvényen született. Edward Brodas volt az ültetvény és a rabszolgák tulajdonosa.[/li]
            [li]Gyermekkorában Harriet fejsérülést szenvedett, amely miatt időnként réveteg, transszerű állapotba került.[/li]
            [li]Harriet 1844-ben ment férjhez John Tubmanhoz. 1849-ben menekült el szabad földre. Bár megszökött a rabszolgaságból, mégis tizenkilencszer visszatért, hogy másoknak is segítsen a szabadulásban, köztük a szüleinek is, akiket New York államba, Auburnbe menekített.[/li]
            [li]Harriet fedőneve Mózes volt.[/li]
            [li]Harriet sohasem tanult meg írni és olvasni.[/li]
            [li]Harriet a háború kezdetéig a rabszolgákat menekítette, majd ápolónő, felderítő és kém volt az unionisták oldalán a háború befejezéséig. „Földalatti vasúti kalauz-kodása" idején Harriet az otthonából, Philadelphiából utazott vissza a rabszolgatartó államokba, hogy segítse a többi feketét a szökésben.[/li]
            [li]Naplója szerint a Dean család tagjai: Thomas, Lee Ann, a feleség, Sarah Mae, a lányuk. Mindannyian tevékenyen részt vettek a rabszolga-felszabadító mozgalomban.[/li]
            [li]Thomas Deant 1859-ben négy ember szabadította meg fogságából, fejszével vágták szét láncait.[/li]
            [li]A földalatti mozgalom résztvevői gyakran használtak álnevet vagy hamis nevet, hogy megtévesszék ellenségeiket.[/li]
        [/ol]
    </text>
    <next id="1"></next>
  </p>
  <p id="1">
    <text>
        [p]1849 telén Maryland állam Dorchester megyéjében tartózkodsz. Nagyon hideg van, a lélegzeted sűrű páraként gomolyog a jeges levegőben. Körülnézel, és látod, hogy a szabadban vagy. Csupasz fák szegélyezik a földutat, közel s távol sem ember, sem ház.[/p]
        [p]Elindulsz. Tudod, hogy Harriet Tubman innen szökött meg Philadelphiába, hogy szabad legyen. Talán most könnyen megtalálod, mielőtt elindul a „földalatti vasúttal”.[/p]
        [p]Az út mellett egy sor ütött-kopott viskót veszel észre. A legközelebbihez érve bekopogsz. Magas, fekete bőrű férfi nyitja ki az ajtót.[/p]
        [p]– Mivel szolgálhatok? – kérdi.[/p]
        [p]– Harriet Tubmant keresem – mondod. Idegesen néz körül.[/p]
        [p]– Jöjjön be![/p]
        [p]Bent egy asszony kuporog egy zsámolyon, mögötte hat vagy hét kisgyerek. A kalyiba szörnyű állapotban van, a fal csupasz, a fában ujjnyi repedések, az ablakokat régi jutazsákok takarják. Bent csaknem olyan hideg van, mint kint. A tűzhelyen alig pislákol a parázs.[/p]
        [p]– Miért érdeklődik Miz Tubman után? – kérdi gyanakodva az ember.[/p]
        [p class="inlineImage" data-img="2"][/p]
        [p]– Fontos beszédem volna vele – válaszolod.[/p]
        [p]Az ember az asszonyra néz. Az bólint. A férfi feléd fordul.[/p]
        [p]– Megszökött – mondja. – Dr. Thompsonnál lakott, de elment.[/p]
        [p]Túl későn érkeztél! Körülnézel a kunyhóban, ami alig nevezhető menedéknek. Ha a rabszolgák így élnek, nem csoda, hogy Harriet elmenekült.[/p]
        [p]Hirtelen megdöngetik az ajtót.[/p]
        [p]– Nyisd ki, Zeb![/p]
        [p]A fekete lélegzete elakad.[/p]
        [p]– Corey Simon úrfi! – súgja rémülten. – A gazdám fia![/p]
        [p]Gyorsan kinyitja az ajtót.[/p]
        [p]Tizenkét év körüli fiú áll ott, korbáccsal a kezében. Végigmér.[/p]
        [p]– Aha! – mondja. – Hallottam, hogy valaki a rabszolgakvártélynál szimatol. Mi dolgod errefelé?[/p]
        [p]Úgy véled, hogy ennek a nagyhangú fiúnak semmi köze a küldetésedhez, ezért nem is felelsz. Corey Simon Zeb felé suhint a korbáccsal.[/p]
        [p]– Oké! Jobb, ha elmondod, Zeb, különben tízet sózok valamelyik kölyködre![/p]
        [p]Nem akarod, hogy Zeb vagy a családja bajba keveredjen.[/p]
        [p]– Harriet Tubmant keresem – mondod.[/p]
        [p]– Miért érdekel egy szökött rabszolga? Biztos valami bajkeverő vagy. Tudjuk, hogyan kell elbánni az ilyenekkel! – Ütésre emeli a korbácsot, de mielőtt meglendíthetné, összehúzod magad, és kirohansz az ajtón, ledöntve lábáról Corey Simont. Felegyenesedsz, majd futásnak eredsz.[/p]
        [p]Corey Simon kiáltozni kezd, és amikor hátranézel, látod, hogy négy-öt ember fut hozzá. Rád mutat.[/p]
        [p]– Kapjátok el azt a kölyköt! – ordítja. Üldözőbe vesznek.[/p]
        [p]Egy régi csűr magasodik előtted. Feltéped az ajtaját – rejtekhely itt sincs, csak illatos széna. Épp csak hogy kifújod magad, s már hallod is kint az üldözőket.[/p]
        [p]– Majd én megnézem a csűrben! – kiáltja az egyik.[/p]
        [p]– Veled megyek! – Ez Corey Simon hangja. – A korbácsommal látom el a baját.[/p]
        [p]Mit tegyél? Jobb lesz, ha másutt keresed Harriet nyomát. Talán Philadelphiában? Vagy korábbra kellene visszamenned az időben, és itt megkeresned, mondjuk, hat-hét évvel a szökése előtt. De gyorsan kell cselekedned… már nyílik a csűr ajtaja.[/p]
    </text>
    <next id="10">Ugorj Philadelphiába!</next>
    <next id="12">Ugorj Dorchester megyébe, 1843-ba!</next>
    <hint>Harriet csak 1844-ben ment férjhez John Tubmanhoz.</hint>
  </p>
  <p id="5">
    <text>
        [p]Csupa ismeretlen arc.[/p]
        [p]– Azt hiszem, megvárom, amíg visszajön – mondod. – Megbízhatok magukban?[/p]
        [p]Az ember bólint.[/p]
        [p]– Ez tőled függ. Ha visszajön, majd megmondjuk[/p]
        [p]neki, hogy kerested. Kifelé indulsz Sarah Maevel. A lány megszólal:[/p]
        [p]– Tudok egy jó helyet, ahol ellehetsz, persze ha van pénzed.[/p]
        [p]Bekotorsz a zsebedbe. Akartál pénzt hozni magaddal, de most elfog a kétely.[/p]
    </text>
    <itemCheck type="item" id="1005">
      <have>
        <next id="28"></next>
      </have>
      <dontHave>
        <next id="24"></next>
      </dontHave>
    </itemCheck>
  </p>
  <p id="6">
    <text>
        [p]Ó, jaj! Dorchester megyében találod magad, egy fához kötözve. Gyötör a hideg, és még kés sincs nálad. Hát ez keményebb, mint gondoltad! Megpróbálod a fogaddal kioldani a csomót.[/p]
        [p]Ezzel olyannyira elfoglalod magad, hogy a lódobogásra csak későn figyelsz föl. Corey Simon érkezett vissza négy barátjával.[/p]
        [p]Egyikük kötelet vet át az ágon. A végén hóhérhurok van. Levegő után kapkodsz, és önkéntelenül számolod, hányat himbálódzik a kötél a hidegben.[/p]
        [p]Feloldoznak, és felültetnek Corey lovára.  Az egyik fickó nevetve teszi nyakadra a hurkot, és szorosra húzza. Érzed a durva kötél dörzsölését. – Ki adja meg az utolsó lökést? – kérdi valaki.[/p]
        [p]– Majd én – mondja Corey.[/p]
        [p]Rád vigyorog, és már indul is a ló felé. Csak rá kell húznia egyet az állatra, az megugrik, te meg lógva maradsz.[/p]
        [p]Corey felemeli a kezét.[/p]
        [p]– Jön valaki! – szól egyikük.[/p]
        [p]Corey megfordul, keze még a levegőben. Odanézel.[/p]
        [p]Három lovas közeledik, az egyiknél puska. A puskás megszólal:[/p]
        [p]– Várjatok, fiúk! Mi történik itt?[/p]
        [p class="inlineImage" data-img="6"][/p]
        [p]– Elkaptunk egy settenkedő abolicionistát – mondja Corey, s keze lehanyatlik.[/p]
        [p]A puskás rábólint:[/p]
        [p]– Remek! De csak nem akartok felakasztani valakit tisztességes tárgyalás nélkül?[/p]
        [p]– Tárgyalás! Nincs szükség tárgyalásra! Én magam fogtam el ezt a bajkeverőt, aki az apám niggerei körül sündörgött! – tiltakozik Corey.[/p]
        [p]– Persze, persze! De ezzel a fáradsággal mindezt el is mondhatod a tárgyaláson.[/p]
        [p]Az egyik ember, aki a puskással érkezett, odaugrat, és leveszi a kötelet a nyakadról.[/p]
        [p]– Nézze, seriff… – kezdi Corey.[/p]
        [p]A seriff! Nem engedheti meg, hogy felakasszanak![/p]
        [p]– Én se szeretem nálad jobban az abolicionistákat, Corey – mondja a seriff. – Nem értik meg, hogy a rabszolgákra szükség van az ültetvényeken. De akkor is: a lincselés törvényellenes.[/p]
        [p]– Ugyan, forduljon el, s hunyja be egy percre a szemét! – javasolja Corey egyik embere.[/p]
        [p]– Az ám – szólal meg a másik –, mi meg majd igyekszünk![/p]
        [p]Ez aztán rosszul hangzik! A seriff Corey-val és az embereivel vitázik, még veszíthet is, végül is öten vannak négy ellen.[/p]
        [p]– Hát ide hallgasson…![/p]
        [p]– Nem, maga figyeljen![/p]
        [p]Rád ügyet se vetnek. Hirtelen megrúgod sarkad dal a lovat, az meg nekiiramodik. A többi ló riadtan összevissza üget.[/p]
        [p]Némi előnyhöz jutottál, mielőtt üldözőbe vesznek. Az erdő sűrűjébe lovagolsz, hátasodról egy rőzsehalomra ugrasz. Az állat továbbszáguld. Pár pillanat múlva a többi lovas elvágtat a lovad nyomában. Csupán néhány perced van, míg észre nem veszik, hogy megugrottal. Időd sincs kitalálni egy új helyet… kötél vagy börtön, választhatsz! Gyorsan ugorj vissza az időben![/p]
    </text>
    <next id="12">Ugorj 1843-ba!</next>
  </p>
  <p id="10">
    <text>
        [p]1849 telén Philadelphiában vagy. Philadelphia nem olyan, mint a te időd városai. A legtöbb ház fából épült, bár akadnak téglából és kőből emeltek is. Az emberek fura ruhákat viselnek. A férfiak kályhacsőhöz hasonló cilindert, frakkszerű kabátot és csatos cipőt. A nők vállkendőt, belépőt vesznek fel a puffos ujjú, hosszú ruhára. Sokan még álluk alatt megkötött főkötőt is hordanak.[/p]
        [p]Megkérded egy embertől, hogy a városban merre laknak a feketék.[/p]
        [p]– Feketék? Úgy érted, hogy a négerek? Eredj ezen az úton, amíg a vasúti sínekhez nem érsz. Azon túl megtalálod őket.[/p]
        [p]Megköszönöd, és elindulsz.[/p]
        [p]Egy tábla előtt megállsz, melyen ez áll: [em]Tekintse meg Edgar Allan Poe, a költő nevezetes házát, csak egy cent![/em] A tábla szerint a ház csak néhány utcányira van jobbra. Egy cent nem sok, tényleg olcsóbb minden, mint a te idődben.[/p]
        [p]Észak felé haladsz, és az épületek egyre kisebbek, düledeznek. Már jó néhány feketét látsz… de ebben az időben négert mondanak fekete helyett.[/p]
        [p]– Hello – köszöntesz egy korodbeli lányt. – Harriet Tubmant keresem. Ismered?[/p]
        [p]A lány furcsán néz rád.[/p]
        [p]– A nevem Sarah Mae… Jefferson – mondja. – Gyere velem![/p]
        [p]Egy sötét köz régi épületébe vezet. A raktárban férfiak és nők csoportja beszélget.[/p]
        [p]– …visszament, hogy kihozza a nénjét – mondja egy férfi.[/p]
        [p]– …reméli, hogy nem kapják el – teszi hozzá egy asszony.[/p]
        [p]– …rengeteg a déli kém – mondja valaki más.[/p]
        [p]– Miz Tubmanról beszélnek – közli Sarah Mae. Épp akkor kiált fel valaki odabent:[/p]
        [p]– Ki az ott?[/p]
        [p]Rájössz, hogy rólad van szó. Mit tegyél? Azt gondolhatják, hogy kém vagy.[/p]
        [p]Sarah Mae háttal áll. Nem látja, ha ugrasz. Maradj itt, és beszélj ezekkel az emberekkel? Vagy ugorj Dorchester megyébe, és ott próbáld megkeresni Harriet nővérét, mielőtt Harriet odaér, hogy kiszabadítsa?[/p]
    </text>
    <next id="15">Maradj Philadelphiában!</next>
    <next id="22">Ugorj Dorchester megyébe!</next>
    <hint>Hogy hívják Harriet nővérét?</hint>
  </p>
  <p id="12">
    <text>
        [p]1843 nyarán Dorchester megyében tartózkodsz. Rettenetes a hőség. A földút olyan poros, hogy minden lépésednél porfelhő száll fel. Csorog az izzadság a nyakadon, hátadon.[/p]
        [p]Egy férfi dolgozik kicsiny kertjében, favederből sáros vízzel locsolja a növényeket.[/p]
        [p]– Ismeri Harriet Tubmant? – kérded.[/p]
        [p]– Nem mondhatnám – felel. – Pedig azt hiszem, mindenkit ismerek errefelé.[/p]
        [p]Megköszönöd, és továbbindulsz. Miután jó pár embert megszólítottál, még mindig nem jutottál előbbre. Valaki ismer egy John Tubmant, de Harrietet senki.[/p]
        [p]A hőségben megkeresed John Tubman kunyhóját, az asszonyt nem találod otthon. Egy kisgyerek megmondja, hogy kint dolgozik a szántóföldön.[/p]
        [p]– Itt nem lakik semmiféle Harriet Tubman – mondja a kislány.[/p]
        [p]Miért nem ismerik errefelé? Mialatt azon gondolkozol, hogy mitévő légy, egy fiú rohan el melletted.[/p]
        [p]–  Láz! Láz! – Megáll, hadarva beszél hozzád: – Az orvos azt mondta, hogy négyen kapták meg a torokgyíkot… a diftériát. Azt mondja, meghalhatnak. Senki ne menjen a közelükbe![/p]
        [p]Hát ez nem valami jó hír. Senkit nem találsz, aki Harrietet ismerné, és még ez a veszélyes betegség is! Pedig Harrietnek itt kell lennie… de várjunk csak! Ismered az igazi nevét? Gondolkozz csak! Harriet 1844-ben ment férjhez, előtte a lánykori nevén ismerték. Még nem is hívhatják Mrs. Tubmannak.[/p]
        [p]De az előző nevéről fogalmad sincs. Nem kérdezősködhetsz valaki után, aki csak később változtat nevet! Így nem jutsz semmire. És ez a torokgyíkjárvány! Nem a legjobb hely a keresgélésre.[/p]
        [p]Még másra is rájössz: Harriet még nem tudhat semmit a „földalatti vasútról”, mert még meg sem szökött, és így nem is dolgozhat a „vasúton”.[/p]
    </text>
    <next id="1">Ugorj Dorchester megyébe, 1849-be!</next>
  </p>
  <p id="14">
    <empty />
  </p>
  <p id="15">
    <text>
        [p class="inlineImage" data-img="15"][/p]
        [p]Elhatározod, hogy Philadelphiában maradsz, és szót értesz az itteniekkel, mert Harriet nővéréről, aki Dorchesterben él, semmit sem tudsz. Nagydarab ember néz rád a nyitott ajtóból.[/p]
        [p]– Mi dolgod erre? – kérdi. Mély lélegzetet veszel.[/p]
        [p]– Én… Harriet Tubmant keresem.[/p]
        [p]– Miért? Csak nem a déliek kémje vagy?[/p]
        [p]– Nem, uram – válaszolsz.[/p]
        [p]Elmosolyodik, és Sarah Maere pillant, majd megszólal:[/p]
        [p]– Akkor gyere be![/p]
        [p]Sarah Maevel bementek a szobába. Az ember közli a többiekkel, hogy Harriet Tubmant keresed. Feláll egy ember.[/p]
        [p]– A nevem… Joshua – mondja. – Hamarosan indulok Délre. A feleségemért megyek Marylandbe. Esetleg odafelé vagy visszafelé összeakadhatunk Miz Tubmannal. Velem jöhetsz, ha akarsz.[/p]
    </text>
    <next id="16">Tarts Joshuával!</next>
    <next id="5">Maradj Philadelphiában, és várj Harriet-re!</next>
    <hint>Tudod, hogy Harriet mikor jön vissza?</hint>
  </p>
  <p id="16">
    <text>
        [p]Intesz Joshuának.[/p]
        [p]– Veled szeretnék menni – mondod.[/p]
        [p]Joshua valószínűleg a „földalatti vasút” „kalauza”, a feleségét megy kiszabadítani.[/p]
        [p]Délután összekészíted a felszerelést, Joshua két hátizsákot pakol meg vele. Az egyiket neked adja, a másikat ő maga cipeli. Elindulás után egy farmer tejeskocsijára kéredzkedtek fel. A „földalatti vasútról” szeretnél érdeklődni Joshuától, de úgy határozol, hogy jobb lesz megvárni, amíg maga el nem kezd beszélni róla. Nem akarod, hogy besúgónak vagy kémnek tartson.[/p]
        [p]Majdnem két hét, amíg Marylandbe érsz. Jó ok arra, hogy ne várd meg Harriet visszatérését Philadelphiába. Az utazás nagyon lassú, még talán hetekig, hónapokig is ott várakozhatnál rá.[/p]
        [p]Esténként a földön alusztok, néha szénapajtában találtok helyet éjszakára, beássátok magatokat az édes illatú szénába, hogy ne fázzatok. Joshua jó sok szárított marhahúst és babot hozott, néha zöldséget is esztek, amit társad a farmerektől vásárol. Nem beszél sokat, de annál többet mosolyog. Egészen megszeretted.[/p]
        [p]Végül egy faluszéli templomhoz értek. Késő délután van. Joshua rád néz, elmosolyodik.[/p]
        [p]– Azt hiszem, bízhatom benned – mondja. – Ma este itt utasokkal találkozunk.[/p]
        [p]Jól sejtetted! Joshua a „földalatti vasút” „kalauza”.[/p]
        [p]Csaknem éjfél van már, amikor egy tucat ember bukkan elő a sötétből, hogy a templom temetőjében gyülekezzenek. Három férfi, két asszony és hét gyerek.[/p]
        [p]Joshua feldúltnak látszik.[/p]
        [p]– Hol van Lee Ann? – kérdi az egyik férfit.[/p]
        [p]– Elment – feleli az. – Miz Tubman vitte el pár napja.[/p]
        [p]Joshua bólint.[/p]
        [p]– Akkor biztonságban van.[/p]
        [p]Mindenki izgatott. Joshua elmondja neked, hogy a déliek hajtóvadászatot rendeznek a szökött rabszolgákra. A menekülőket meg lelövik.[/p]
        [p]– Harriet pár nappal megelőzött minket – mondja Joshua. – Visszaútban talán még utolérjük. Ötven mérföldet egyenesen északi irányban haladunk. Van ott egy farm, ahol elláthatjuk magunkat újból élelemmel, mielőtt Philadelphiának vesszük utunkat – mosolyog. – A Nagykereszt-farm, így hívjuk. A ház mögötti hegy tetején kereszt van… az a kereszt legalább száz láb magas. Mérföldekre ellátszik.[/p]
        [p]A sötétben az egyik rabszolga asszony halk énekét hallod: „Kövesd az Ivótököt, kövesd az Ivótököt…”[/p]
        [p]– Induljunk! – szólal meg Joshua.[/p]
        [p]Útra keltek. Az éjszakai levegő hideg, tiszta, a csillagok ragyognak, mintha csillámporral volna beszórva az ég. Joshua megtorpan.[/p]
        [p]– Mi baj ? – suttogod.[/p]
        [p]– Mintha hallottam volna valamit… Valaki felkiált:[/p]
        [p]– Megállni, rabszolgák! Puskalövés dördül a közelben.[/p]
        [p]– A déliek! Ránk találtak! Futás! – kiáltja Joshua. – Szóródjatok szét… irány a farm, amelyről beszéltem![/p]
        [p]Melletted rohannak el a sötétben; kiáltások hangzanak, hogy álljatok meg. Újabb lövés ropog az éjszakában, és Joshua nyögve leroskad. Megtorpansz, föléhajolsz.[/p]
        [p]– Eredj tovább! – lihegi. – Csak a lábamat találták el, de nem tudok továbbfutni.[/p]
        [p]– Talán elbírlak… – kezded, és megpróbálod vonszolni. Nem megy, túl nehéz.[/p]
        [p]– Ne! – tiltakozik. – Nem lesz semmi baj. Ne félj, életben hagynak… holtan semmit sem érek. De azért valamit tehetnél értem.[/p]
        [p]– Bármit – mondod, és látod, hogy Joshua lábán sötéten kígyózik le a vér.[/p]
        [p class="inlineImage" data-img="18"][/p]
        [p]– Miz Tubman megmentette a feleségemet, Lee Annt. Az igazi nevem nem Joshua, hanem Thomas… Thomas Dean. Tudasd az asszonnyal és a lányommal, Sarah Mae Jeffersonnak hívják, hogy elfogtak. Ők majd kitalálnak valamit… Thomas Dean! Valamit most megtudtál róla.[/p]
        [p]– Siess, nehogy elfogjanak! Különben a családom nem tudja meg, mi történt velem. Értesítened kell őket![/p]
        [p]Újabb lövés, a golyó a füled mellett süvít el.[/p]
        [p]– Eredj! – sürget Thomas. – Fordulj meg, és rohanj, amilyen gyorsan csak tudsz, amíg jó messze nem érsz![/p]
        [p]Körülbelül egy óra múlva minden elcsendesül. Most mi legyen? Egyedül vagy… és eltévedtél. Hogyan találod meg a farmot? Azt se tudod, merre indulj.[/p]
        [p]Egy pillanat! Az asszony a templomnál az Ivótökről énekelt… Igen! Valami rémlik. Az egyik csillag az Ivótök csillagképben, amit Göncölszekérnek is hívnak, északra vagy délre mutat.[/p]
        [p]Hohó! Most már eszedbe jutott. Felnézel a csillagokra. Melyik lehet a Göncölszekér?[/p]
    </text>
    <next id="30">Ha úgy gondolod, hogy a Göncölszekér északra mutat!</next>
    <next id="27">Ha szerinted déli irányba mutat!</next>
    <hint>Az adatbank segíthet.</hint>
  </p>
  <p id="21">
    <text>
        [p]Fához kötöztek Dorchesterben, kiver a veríték… szerencsére van nálad kés. Sikerül kiügyeskedned a zsebedből, és ki is tudod nyitni. Szabad vagy![/p]
        [p]És most? Még mindig úgy véled, meg kéne keresned Harriet nővérét, ő biztos el tudna irányítani. De ha Corey Simon visszajön, és észreveszi, hogy elszöktél, esetleg utánad megy a csőcselékkel, s felakasztanak. Valami jó búvóhely kellene…[/p]
        [p]Hirtelen lódobogás hallatszik. Talán nem is Corey. Valaki más lehet… Biztos. Ilyen hidegben csak nem lovagolnak az erdőnek ebben a részében? Nem valószínű.[/p]
        [p]Ha rábukkannál egy helyi abolicionistára, az segítene megkeresni Harriet nővérét. Ha viszont Corey elfog, csakugyan bajba kerülsz. Talán jobb lett volna Philadelphiában maradnod, ahelyett hogy ide jöttél. Végül is nem tudsz semmit sem Harriet nővéréről, még a nevét sem.[/p]
    </text>
    <next id="10">Ugorj Philadelphiába 1849-be!</next>
  </p>
  <p id="22">
    <text>
        [p]Amikor Dorchester megyébe érkezel, még mindig hideg van. Felhős, szürke az ég, úgy látszik, eső vagy hó készül.[/p]
        [p]Első gondolatod, hogy Harriet nővére iránt érdeklődj, de aztán elveted. Így már egyszer bajba keveredtél, még esetleg valaki emlékszik rád. Különösen az az aljas korbácsos gyerek. Nem akarsz összefutni vele.[/p]
        [p]A hideg, elhagyatott úton gyalogolsz, és azon töprengsz, hogyan találhatnád meg Harriet nővérét. Közben egy lovast veszel észre. Integetni kezdesz. Azt hiszed, abból semmi baj sem lehet, ha egy magányos lovassal szóba elegyedsz. Egy ember elől mindig el lehet menekülni.[/p]
        [p]Hisz ez Corey Simon! Megállítja a lovát, és gúnyosan rád rivall:[/p]
        [p]– Hé! Hát visszajöttél? Jobban kellett volna szedned a lábad, te bajkeverő![/p]
        [p]Az elképedéstől földbe gyökerezik a lábad, ő meg előránt övéből egy hatalmas pisztolyt, és rád szegezi.[/p]
        [p]A város felé terel? Eszedbe villan, hogy van lehetőséged az időugrásra, de örömödet igyekszel elrejteni. Ha bezárnak, egyedül leszel annyi időre, hogy más időszakba ugorhass. Biztosan börtönbe akar vinni.[/p]
        [p]Tévedés! Az erdőbe terel, és egy fához kötöz.[/p]
        [p]– Itt jól elleszel – mondja –, amíg segítséget és kötelet nem hozok. Nincs ínyünkre, ha a niggereinkkel idegenek foglalkoznak, és mindenkit fellógatunk, aki segít nekik a szökésben, legyen az rabszolga vagy szabad! – Ezzel ellovagol.[/p]
        [p]Affene! Hát ez így nem lesz jó! Valamit tenned kell![/p]
        [p]Bárcsak lenne egy késed!… Várjunk csak! Talán van is.[/p]
        [p]Sikerül a zsebedbe csúsztatni a kezed![/p]
    </text>
    <itemCheck type="item" id="1003">
      <have>
        <next id="21"></next>
      </have>
      <dontHave>
        <next id="6"></next>
      </dontHave>
    </itemCheck>
  </p>
  <p id="24">
    <text>
        [p]Az 1849-es philadelphiai tél dermesztő. Nemet intesz Sarah-nak.[/p]
        [p]– Sajnálom – mondod. – Nincs olyan pénzem, amit itt használhatnék.[/p]
        [p]– Nem baj. Itt maradhatsz nálunk. A nénikém nem bánja, ha eggyel többen vagyunk.[/p]
        [p]Egy lepusztult negyedbe vezet. Nem látszik sokkal vonzóbbnak, mint a rabszolgák kunyhója Corey Simonéknál.[/p]
        [p]Hirtelen egy súlyos kéz nehezedik a válladra. Megfordulsz, és egy hatalmas, kövér ember bámul le rád.[/p]
        [p]– Még sosem láttalak errefelé! – mondja. – Mit keresel a mi negyedünkben?[/p]
        [p]– Csak látogatóban vagyok, uram – mentegetőzöl. Sarah Maere mutatsz. – Hozzájuk megyek.[/p]
        [p]A kövér ember nevet.[/p]
        [p]– Azt csak hiszed! Sarah Mae suttog:[/p]
        [p]– Ez a Kövér Michael. A koldusok királya. Egy tucat ember koldul neki az utcasarkokon. Elveszi tőlük az összes pénzt, csak annyit hagy meg nekik, amennyi a napi betevő falatra elég.[/p]
        [p]–  Mit suttogsz, te lány? – förmed rá a Kövér.[/p]
        [p]–  Se… semmit – dadogja Sarah.[/p]
        [p class="inlineImage" data-img="24"][/p]
        [p]A Kövér Michael végigmustrál.[/p]
        [p]– Kissé jól táplált vagy ahhoz, hogy igazi koldus légy – mondja –, de pár nap kenyéren és vízen…[/p]
        [p]Na, ebből elég! Hogy kenyéren és vízen élj, amíg olyan sovány nem leszel, mint egy koldus, ez aztán nem túl biztató! És ha ott ragadsz egy sarkon, Harriet barátai hogyan találnak majd rád?[/p]
        [p]Sarkon fordulsz, hogy elszelelj, de a Kövér Michael megragad.[/p]
        [p]– Hová, hová?![/p]
        [p]– A… a fürdőbe – mondod.[/p]
        [p]– Hová? Fürdőbe? A fürdés egészségtelen. Nézz csak meg engem! Tíz éve nem fürödtem.[/p]
        [p]A szaga után ítélve ez nem kizárt![/p]
        [p]– Úgy értem, oda kell mennem… – Hoppá, hiszen akkoriban nem is voltak fürdőszobák a házakban. – Az árnyékszékre gondolok.[/p]
        [p]A Kövér Michael körülnéz.[/p]
        [p]– Ott van egy budi. – Kis fatákolmányra mutat.[/p]
        [p]Bent szétnézel. Sötét és büdös, de találsz egy meglazult deszkát az egyik oldalon. A Kövér Michael azt gondolhatja, hogy a résen át menekültél.[/p]
        [p]– Igyekezz! – dörmögi a Kövér Michael. – Ha fél perc alatt nem vagy kint, jövök és kiráncigállak![/p]
    </text>
    <next id="12">Ugorj Dorchester megyébe!</next>
  </p>
  <p id="27">
    <text>
        [p]Egyedül álldogálsz a hideg marylandi éjszakában, a csillagokat bámulod. Emlékszel arra, hogy a Göncölszekér rúdja valamelyik égtáj felé mutat, úgy véled, délre. Így tehát, mivel északra akarsz menni, az ellenkező irányba kell elindulnod. A sötétben botorkálsz, pihenésre alkalmas helyet keresel.[/p]
        [p]– Hé! Itt az egyik! – kiált valaki. – A bolond dél felé megy![/p]
        [p]Ó, jaj! Észrevettek. Rohanni kezdesz. Tehát északra kellett volna indulnod…[/p]
        [p]Hirtelen öt-hat ember bukkan fel előtted, és legalább ennyien zajonganak mögötted:[/p]
        [p]– Vágd el az útját… álld el az ösvényt![/p]
        [p]– Sikerült bekerítenünk![/p]
        [p]Rögtön elkapnak, ha nem találsz ki valamit! Sötét van, ha ugrasz, talán észre sem veszik. Meg kell kockáztatnod.[/p]
        [p]– Hol van… ? – kérdi valaki, és tudod, hogy nyomodat vesztették egy pillanatra. Ugorj![/p]
    </text>
    <next id="10"></next>
  </p>
  <p id="28">
    <text>
        [p]Kiveszed a tíz dollárt a zsebedből. 1849 telén a hideg philadelphiai éjszakában nézegeted a pénzt… még a mérete is más, mint a te idődben használatosnak… de ebben a korban ez az igazi. Sarah szeme nagyra tágul:[/p]
        [p]– Honnan ez a sok pénz? Gazdag vagy? Nemet intesz. Eszedbe jut, hogy egy centért nézhetted meg Edgar Allan Poe házát.[/p]
        [p]– Ennyi az összes vagyonom – mondod. – Nem vagyok gazdag.[/p]
        [p]Sarah elvezet egy házba, ahol szobát lehet bérelni. Az ár étkezéssel együtt két dollár egy hétre.[/p]
        [p]A következő héten rengeteg időd van körülnézni. Negyed dollárért lovas kocsit fogadsz, ami elvisz a Delaware-folyó partjára, ahol három- és négyárbócos vitorlásokat láthatsz. Nem messze innen megnézheted a Szabadság harangját, a híres repedéssel. Meglátogatod Benjamin Franklinnak, a híres feltalálónak és a függetlenségi háború hősének sírját. A város telis-tele van szép, régi épületekkel, templomokkal, színházakkal, éttermekkel.[/p]
        [p]Egyik este marhasültet, krumplit eszel óriási adag salátával egy nagyon szép étteremben – s mindössze hetvenöt centért. Ebben az időszakban Philadelphia igen érdekes hely.[/p]
        [p]Egy baj van csak: mindez nem segít megtalálni Harriet Tubmant.[/p]
        [p]Visszatérve a szobádba, azon gondolkozol, mit is tegyél. Tudod, hogy Harriet végül vissza fog térni Philadelphiába – ez most a lakhelye –, de nem tudod, mikor. Azt is tudod, hogy gyalog teszi meg az utat, így sokáig eltarthat. Hetekig, esetleg hónapokig.[/p]
        [p]Mégsem volt igazán jó ötlet Philadelphiában várakozni Harrietre. Nem kerül sok időbe, egy vagy két hetet visszaugrani 1849 telére Dorchester megyébe.[/p]
    </text>
    <next id="22"></next>
  </p>
  <p id="30">
    <text>
        [p]A hideg marylandi éjszaka sötétjében eltévedtél, miközben a déliek üldöztek, de valahogy mégis jobban érzed magad. Valószínűleg 1849-ben járunk. Felnézel, és a Göncölszekeret látod. Olyan, mint egy hosszú füles csésze. Ha a csésze két szélső csillagát egy képzeletbeli vonallal összekötöd, az a Sarkcsillag felé mutat, így tudod, merre van észak.[/p]
        [p]A következő három nap lassan telik. A csillagok vezérelnek, de csak éjszaka haladsz előre, amikor nem láthat senki. A nappali táborozáshoz csűröket keresel, mélyen beásod magad a szénába, hogy ne fázz, és hogy elrejtőzhess. Északi irányban igyekszel a farm felé.[/p]
        [p]Végül egy hajnalon célhoz érsz. Hatalmas kereszt áll a dombtetőn, ezt Joshua is említette. Még mindig messze van, de tudod, hogy jó helyen jársz.[/p]
        [p]Kopogtatsz az ajtón, egy asszony nyitja ki. Néhány óvatos kérdés után már tudod, hogy ezt a házat keresed. Erőt veszel magadon, és megkérded, hogy Harriet ott van-e.[/p]
        [p]– Épp most ment el – mondja az asszony. – Tegnap este.[/p]
        [p]– Még utolérhetem, mielőtt Philadelphiába ér – vélekedsz.[/p]
        [p]– Nem hiszem – így az asszony. – Azt mondta, hogy még megáll néhány helyen. Beletelik egy hónapba vagy még többe is, mire hazaér.[/p]
        [p]Nincs ez jól, gondolod. Most aztán tényleg sürgősen meg kellene találnod. Joshua Thomas megsebesült, ezt tudatnod kell a feleségével. Egy hónap várakozás túl hosszú.[/p]
        [p]Hm. Tudod, hogy Harriet ápolónő volt a polgárháborúban. Biztos vannak feljegyzések arról, hol dolgozott. Talán Washington D. C.-ben, a Hadügyminisztériumban találhatók… ott szokták tartani az iratokat. Előreugorhatsz az időben, a háború idejére Washingtonba érkezhetsz, hogy megkeresd a Harrietről szóló feljegyzéseket.[/p]
    </text>
    <next id="36"></next>
  </p>
  <p id="32">
    <text>
        [p]1861 ősze, az unionisták éppen felrobbantották azt a kompot, amin utaztál. Csónakot veszel észre a közelben, afelé úszol.[/p]
        [p]– Nem esett bajod? – kérdi egy férfi erős déli tájszólással, miközben kihúz a vízből.[/p]
        [p]Nemet intesz.[/p]
        [p]– A jenkik túlerőben vannak – mondja egy másik.[/p]
        [p]– Jobb lesz, ha meghúzzuk itt magunkat.[/p]
        [p]– Azt hiszem, igazad van – szól az első. Rád néz.[/p]
        [p]– Mit gondolsz?[/p]
        [p]Rábólintasz. Jobb, ha egyetértesz, különben azt hihetik, hogy jenki vagy… ami nem valami előnyös, ha egy csónakban vagy egy csomó konföderációssal.[/p]
        [p]– Engem el nem fognak – mondja valaki. A hangja ismerős. Rápillantasz. Valahol már láttad.[/p]
        [p]Ó, képtelen helyzet! Hisz ez Corey Simon! Már idősebb, hiszen most évekkel később van az első találkozásotokhoz képest, de tényleg Corey az. Fölismer-e? Elfordítod a fejed, bámulod a vizet, míg a csónak a part felé halad. Valószínűleg nem emlékszik rád. Végül is nem várhatja tőled, hogy ugyanolyan korú legyél, mint amikor először meglátott. És ha mégis emlékszik? Elég aljas ahhoz, hogy visszalökjön a vízbe.[/p]
        [p]Amint a csónak partot ér, kék egyenruhások csapata tűnik fel hirtelen.[/p]
        [p]– Megállni, lázadók! A foglyaink vagytok! Megadod magad a többiekkel együtt. Elfogtak![/p]
        [p]Nem fogják elhinni, hogy nem vagy lázadó. Ha tagadni próbálod, akkor meg az igazi lázadókkal gyűlik meg a bajod. Nincs menekvés. A második csónakkal kellett volna tartanod.[/p]
        [p]Sűrű erdőcske mellett értek partot. Az erdőn keresztül masíroztok, közben egy riadt őz ugrik át az úton. Ettől meg a katonák ijednek meg. Az egyik unionista lő, de nem talál. A zűrzavarban te és még néhányan beugrótok a bokrok közé, futásnak eredtek.[/p]
        [p]– Állj![/p]
        [p]Golyó süvít el, valaki megint lőtt. Hirtelen megbotlasz, elesel… valaki beléd botlik.[/p]
        [p]– Te bolond! – ordít valaki. – Szétverem a fejed! – Corey Simon az. De megint lövés dörren, felugrik és elrohan.[/p]
        [p]Most senki nem lát, gondolod, ideje eltűnni. A másik hajó talán biztonságosabb.[/p]
    </text>
    <next id="34"></next>
  </p>
  <p id="34">
    <text>
        [p]A Hilton Head-sziget közelében hánykolódsz az óceánban 1861-ben. A mentőcsónak felé úszol, melyből egy magas ember hajol ki, és kihúz a vízből.[/p]
        [p]– Minden rendben? – kérdi.[/p]
        [p]– Igen, uram – mondod, körülnézel, a hajón csupa kék uniformis. Ez az unionisták egyenruhája.[/p]
        [p]– Ne aggódj – mondja a férfi –, hamarosan megnyerjük a csatát, és visszatérhetsz a hajódra.[/p]
        [p]Rájössz, hogy azt hiszi, valamelyik északi hajóról kerültél a vízbe. Úgy gondolod, nincs értelme megcáfolni ebbeli hitét.[/p]
        [p]– Köszönöm, uram.[/p]
        [p]Nos, lehet, hogy jó helyen jársz, de nem a megfelelő időben, hogy rátalálj Harrietre.[/p]
        [p]A csónak partot ér. Szólsz az embernek, aki kimentett, hogy egy perc múlva követed… valami dolgod van.[/p]
        [p]Amikor elfordul, egy bokor mögé lopódzol.[/p]
    </text>
    <next id="40"> Ugorj Beaufortba 1862 végére!</next>
  </p>
  <p id="35">
    <text>
        [p]A beauforti kórház előtt állsz 1865 augusztusában. Az épületek elhagyatottnak tűnnek, járókelőt alig látni. A háború bizonyára véget ért.[/p]
        [p]Harriet után érdeklődsz egy embernél, aki a kórházból jön.[/p]
        [p]– Már nincs itt – mondja. – Majdnem mindenki hazament.[/p]
        [p]Talán az itteni feljegyzésekből kiderítheted, hogy hová ment… talán a nyomára akadsz.[/p]
        [p]Páran még a kórházban vannak. Késő estig vársz, aztán besurransz, hogy megkeresd az irattárat. Gyorsan megtalálod, gyertyával kutatsz Harriet iratai után.[/p]
        [p]Aha! Átvitték egy másik kórházba a virginiai Monroe-erődbe. Ez jó néhány száz mérfölddel északabbra van a James-folyó torkolatánál.[/p]
        [p]Most mitévő légy? Ugorj a Monroe-erődbe, és próbáld ott keresni? Vagy térj vissza 1862-be, és kövesd Harrietet fölfelé a folyón?[/p]
    </text>
    <next id="61">Ugorj a Monroe-erődbe!</next>
    <next id="52">Ugorj, hogy követhesd Harrietet a folyón!</next>
  </p>
  <p id="36">
    <text>
        [p]Washington D.C.-ben tartózkodsz. Megint hideg tél van. Kisfiú áll az utcasarkon, újságot árul. Az újságok nagyon vékonyak, egy-két oldalasak, és igen olcsók. A címlapon a dátum: 1863. január 3.[/p]
        [p]Kék egyenruhás katonák sétálnak, lovagolnak a földutakon. A legtöbb épület fából készült, akárcsak Philadelphiában, de van néhány hatalmas márványépítmény is. Elhaladsz az óriási postaépület, a Szabadalmi Hivatal és a Pénzügyminisztérium mellett, mielőtt meglátod az Egyesült Államok Capitoliumát. Különös, mert a nagy, fehér kupola még nincs a Capitolium tetején. Még dolgoznak rajta, mivel semmi más nincs ott, csak acélvázak, létrákkal és állványokkal borítva.[/p]
        [p]Csatornához érsz, melyen híd ível át. Ahogy átjutsz, rettenetes szag csapja meg az orrodat.[/p]
        [p]Pfuj! – fintorogsz. A hídon egy tíz év körüli fiút veszel észre.[/p]
        [p]– Mi ez a szörnyű bűz? – kérded.[/p]
        [p]A fiú a csatornára mutat. Valami elhullott állat úszik a vízen… öszvérnek vagy lónak véled. Undorító![/p]
        [p]– Mindig ilyen büdös? – kérded.[/p]
        [p class="inlineImage" data-img="36"][/p]
        [p]– Ez semmi – legyint a fiú –, nyáron a legrosszabb. Az emberek beledobják elhullott állataikat, és a szennycsatornák is ide torkollanak.[/p]
        [p]Elhúzod a szád, s örülsz, hogy nagyobb tisztaságban élsz.[/p]
        [p]Egy csomó gyereket veszel észre a folyó túloldalán. Nevetgélnek, beszélgetnek. Az egyik rád mosolyog.[/p]
        [p]– Hallottál már a ki… kiáltványról?[/p]
        [p]Nemet intesz, egy lány a falra ragasztott plakátra mutat. A címe: [em]A felszabadítás kiáltványa[/em]. Abraham Lincoln elnök írta alá, felszabadította az Egyesült Államok összes rabszolgáját. A dátum két nappal korábbi.[/p]
        [p]Indulsz tovább, egy nagy épülethez érsz, a Fegyverraktár téri kórházhoz. Megkérded egy katonától tudja-e, hol tartják a katonai iratokat. Egy közeli épületre mutat.[/p]
        [p]Az irattárba mégy. A tisztviselő mosolyog.[/p]
        [p]– Tessék.[/p]
        [p]Nagy lélegzetet veszel.[/p]
        [p]– Harriet Tubmant próbálom megtalálni – mondod. – Ápolónő. A szülei szeretnék tudni, hol van. – Ez valószínűleg igaz is. A szülők szeretik tudni, hol a lányuk.[/p]
        [p]A tisztviselő mosolyog, és kér, hogy várj egy pillanatot.[/p]
        [p]Visszamosolyogsz. Úgy látszik, könnyebb dolgod lesz, mint gondoltad.[/p]
        [p]Aztán a tisztviselő egy katonával tér vissza – a gyomrod görcsbe rándul.[/p]
        [p]– Szóval Mrs. Tubman szüleitől jön? – kérdi a katona. A kezében lévő papírra pillant. – Gondolom, nem okoz gondot, ha odaadom a címét. Beaufortba nevezték ki, a Hilton Head közelébe, DélCarolinába… – Egy percre elhallgat, majd könnyedén odaveti: – Mit is mondott, hol laknak Mrs. Tubman szülei mostanában?[/p]
        [p]A mindenségit! Ráébredsz, hogy ez valami vallatásféle. Ha nem tudod a helyes választ, bajba keveredhetsz. Háború van, még kémnek is nézhetnek.[/p]
        [p]Nagyot sóhajtasz. Dereng valami: Harriet szülei vagy Auburnben, New York államban vagy Springfieldben, Massachusetts államban élnek.[/p]
    </text>
    <next id="45">Ha azt gondolod, hogy Auburnben élnek!</next>
    <next id="60">Ha azt gondolod, hogy Springfieldben!</next>
  </p>
  <p id="40">
    <text>
        [p]A dél-carolinai Beaufort közelében egy pékség előtt álldogálsz. Naptár van a kirakatában. 1862. december 25-ikét mutatja.[/p]
        [p]Az üzlet zárva, de a sáros utcán sokan járkálnak. Két unionista katona lépked el melletted, beszélgetnek. Mindketten fekete bőrűek.[/p]
        [p]– Elmégy a baseball-meccsre?[/p]
        [p]– Naná! – felel a másik. – New York-stílusú lesz kemény labdával, ahelyett a nőies baseball helyett.[/p]
        [p]Kíváncsi vagy, követed őket. Soha nem hallottál a kétféle baseballról.[/p]
        [p]Sáros utcákon jársz, és látod, hogy az öböl felé haladsz. A hosszú dokk végében emberekkel teli, nagy bárka horgonyoz. A bárkához kis gőzhajót kötöttek. A katonák felmennek a hajóhídon, te pedig utánuk.[/p]
        [p]– Jó nap lesz ez a baseball-meccsre Hilton Head szigetén – mondja az egyik katona.[/p]
        [p]– Én a 47-es New York-i gyalogosokra fogadok, ők fognak nyerni.[/p]
        [p]– Á – tiltakozik a másik –, a 48-asok nyerik meg! Fogadok egy negyed dollárba![/p]
        [p class="inlineImage" data-img="40"][/p]
        [p]Néhány óvatos kérdést teszel fel a hajón levőknek, így megtudod, hogy van egy „csempész”-kórház Beaufortban. Ez megfelelő helynek hangzik. De úgy látszik, az egész város a baseball-meccsre megy. Elhatározod, hogy vársz még, csak a meccs után térsz vissza. Érdemes a tömeg adta biztonságot kihasználni. Ennyi ember között senkinek se fogsz feltűnni.[/p]
        [p]A baseball-pálya jobbára olyan, mint amilyet te is ismersz, csak a játékosok nem viselnek kesztyűt.[/p]
        [p]Miközben ott nézelődsz, egy fiú lép hozzád.[/p]
        [p]– Tudsz baseballozni? – kérdi.[/p]
        [p]– Igen – bólintasz.[/p]
        [p]Rámutat néhány, a közelben várakozó fiúra és lányra.[/p]
        [p]– Játsszunk egy saját meccset! – mondja. – Beállsz?[/p]
        [p]Egy percig gondolkozol. A tömegre vársz, hogy a városba visszamehess.[/p]
        [p]– Miért is ne? – feleled.[/p]
        [p]Furcsa az ütő, nem sokkal vastagabb egy seprűnyélnél. A labda is különös, nehéznek tűnik, azonban nem a megfelelő méretű… és olyan félkemény. Mintha húrokkal lenne körültekerve.[/p]
        [p]– Lószőr – magyarázza a fiú.[/p]
        [p]A te csapatod üt először. Új vagy, ezért te kezded. Bent állsz a körben, ami csak egy csupasz, földes terület, és vállad fölé emeled az ütőt. A dobó már hajítja is a labdát. Egyenest a fejednek. Lebuksz, így a labda elkerül. Nem valami jó a dobó.[/p]
        [p]Ismét eldobja a labdát, ami olyan messzire röppen, hogy még akkor se találnád el, ha utánahajítanád az ütőt. Na, még egyet![/p]
        [p]Nekilendül a harmadik dobásnak. Éppen akkor morajlik fel a katonákat néző tömeg. Valaki egy fantasztikus labdát játszott meg.[/p]
        [p]– Vigyázz! – kiált egy lány.[/p]
        [p]A dobó felé fordulsz, éppen idejében, hogy lássad a fekete labdát a fejed felé repülni. Próbálsz lebukni, de túl késő. A labda a fejedhez vágódik, minden elsötétül…[/p]
    </text>
    <next id="54"></next>
  </p>
  <p id="44">
    <empty />
  </p>
  <p id="45">
    <text>
        [p class="inlineImage" data-img="45"][/p]
        [p]A katonára nézel a washingtoni irattárban.[/p]
        [p]– Nos, Auburnben laknak, New York államban, uram – válaszolsz.[/p]
        [p]A katona mosolyogva bólint.[/p]
        [p]– Persze. Pontosan ez áll itt… észre kellett volna vennem. Harriet Tubmant 1862-ben nevezték ki Beaufortba.[/p]
        [p]Aha! Már közeledünk. Nem lehet olyan sok kórház azon a vidéken, elég könnyű lesz megtalálni.[/p]
        [p]Azért nem ártana ellenőrizni a dolgokat, ahelyett, hogy valamibe fejest ugranál. Végül is háború van, és a katonai kórházat biztosan őrzik.[/p]
        [p]Odaugorhatnál, mielőtt a katonák megérkeznek.[/p]
        [p]Vagy próbálkozhatnál a katonákkal most is.[/p]
        [p]Hm. Mit tegyél?[/p]
    </text>
    <next id="46">Ugorj vissza 1861-be Beaufortba!</next>
    <next id="40">Két héttel korábbra ugorj Beaufortba!</next>
    <hint>Vannak biztonságosabb helyek; ezt mutatja az időrend.</hint>
  </p>
  <p id="46">
    <text>
        [p]1861 novemberében a dél-carolinai Beaufort mellett egy tisztáson vagy. Hideg az idő, de nem annyira, mint a télben, ahonnan érkeztél. Itt könnyű lesz eligazodni, és megtalálni azt, amit keresel.[/p]
        [p]Leérsz a partra, a közelben egy szigetet veszel észre. A kis komp – egy oldallapátos gőzhajó – a dokk végén van kikötve. Kisétálsz, és egy öreg hajóst pillantasz meg.[/p]
        [p]– Milyen sziget ez? – kérded.[/p]
        [p]– Hilton Head – feleli az öreg.[/p]
        [p]A katona szerint Harriet kórháza valahol Hilton Head közelében van.[/p]
        [p]– Magát épp átvihetem, legalább nem unatkozom – szól oda az Öreg. – Kimegyek a szállítmányért. Nem kell semmit se fizetnie…[/p]
        [p]Beleegyezel. Akár körül is nézhetsz. Miközben a kis komp pöfögve halad a vízen, az öreg konföderációs katonákat és egy nagy erődítményt mulat.[/p]
        [p]– Walker-erőd – mondja. A vízbe köp. – A jenkik soha nem fogják bevenni.[/p]
        [p]A horizonton füstöt veszel észre.[/p]
        [p]– Mi az ott?[/p]
        [p]A hajós odapillant.[/p]
        [p]– Gőzhajók lehetnek – feleli.[/p]
        [p]A hajók közelednek. Az öreg feljajdul.[/p]
        [p class="inlineImage" data-img="46"][/p]
        [p]– Ó, jaj! Hadiflotta… unionista hajók! Jobb, ha gyorsan visszatérünk a partra.[/p]
        [p]De a tenger hirtelen hullámzani kezd, a kis komp alig tud haladni. Az Unió flottája hamarosan egész közel kerül. Hatvan vagy hetven hajó pöfög, vitorlázik felétek. Nézed őket, közben az erődből ágyúzzák a hajókat.[/p]
        [p]A hajók visszalőnek. Minden robajlik. Ágyúgolyók süvítenek a levegőben, és robbannak fel a vízben, hatalmas szökőkutak lövellnek a magasba.[/p]
        [p]Hirtelen az egyik hajó a komp felé fordul. Rátok céloz! Az öreg próbálja elfordítani a hajót, de a másik sokkal gyorsabb. A lövedékek egyre közelebb csapódnak be. Most vizet zúdítanak rád.[/p]
        [p]Bumm! Mintha az ég megmozdult volna, repülsz a levegőben.[/p]
        [p]Eltalálták a kompot.[/p]
        [p]A vízbe zuhansz, sós vizet nyelsz, majd a felszínre bukkansz. Jókora fa úszik melletted. Belekapaszkodsz.[/p]
        [p]A csata körülötted zajlik. Sűrű, ragacsos füst lebeg a víz felett. Az ágyúdörgés szünet nélkül folytatódik, süvítő golyók csapódnak be a közeledben. Hajódarabok, fa, vászon és más törmelék úszkál a vízben, a hajók maradványa, melyeket az erőd ágyúi tettek tönkre.[/p]
        [p class="inlineImage" data-img="48"][/p]
        [p]Valaki téged szólít.[/p]
        [p]– Ide, ide! Itt biztonságban lesz! – A hang tulajdonosa déli lehet, a mentőcsónakot biztosan a kompos megmentésére küldték.[/p]
        [p]– Hahó! – szólal meg egy másik hang.[/p]
        [p]A sűrű füst feltisztul egy kissé, két csónakot veszel észre. Az egyiken szürke egyenruhás csapat, a másikon kék. Túlélőket keresnek a vízben, s miközben te mindkét csapatot látod, ők, úgy tűnik, nem látják egymást. Meg kellene próbálnod odaevickélni az egyik csónakhoz. De melyikhez?[/p]
    </text>
    <next id="32">Válaszd a szürke csapatot!</next>
    <next id="34">Válaszd a kék csapatot!</next>
    <hint>Ki nyeri meg a csatát?</hint>
  </p>
  <p id="51">
    <text>
        [p]Az éjszaka, amit a Combahee-folyón töltesz, nagyon csöndes. Méltatlankodsz. Sehol egy szál gyufa! Hogy indulhatnál el, ha nem tudsz tüzet gyújtani? Egyszerű dingin nem is mehetsz. Képtelen lennél ár ellen evezni mérföldeken át.[/p]
        [p]Talán ott a lámpáknál, amelyek a dokk végében himbálódznak… ott talán lesz gyufa. Óvatosan a fény felé lopakodsz.[/p]
        [p]Igen, jó pár szétszórt gyufaszál hever a lámpa körül. Felszeded őket, és indulsz vissza a hajóhoz.[/p]
        [p]Mögötted zaj hallatszik. Az őr lenne? Csöndesen mászol a dokkon. A hajó közelében sietni kezdesz. Épp amikor eléred, megbotlasz és elesel, elejted a gyufát, a fejed vastag cölöpbe vered. Au, de fáj! Pár pillanatra elszédülsz.[/p]
        [p]Talán nem is jó ez a hely. Vissza kellene ugrani a kórházhoz. A fejed lüktet. Vagy mégis a gyufát kellene megkeresned a dokkon, és továbbjutni?[/p]
    </text>
    <next id="54">Ugorj vissza a kórházba!</next>
    <next id="58">Menj Harriet után!</next>
  </p>
  <p id="52">
    <text>
        [p]Találkozol egy északra tartó farmerral, fölkéredzkedsz a kocsijára. Végül megérkezel a Combahee-folyó egyik dokkjához az Atlanti-óceáni torkolata mellett, őr vigyáz egy sor kikötött gőz- és vitorláshajóra.[/p]
        [p]– Fontos üzenetem van Montgomery ezredes részére dr. Duranttól, a kórházból – mondod.[/p]
        [p]– Nincs szerencséd – szólal meg a katona –, éppen elkerülted őket. Két napja indultak el a folyón fölfelé.[/p]
        [p]– Elvihetek egy hajót? – kérded. A katona megvakarja a fejét.[/p]
        [p]– Meg kell kérdeznem az őrmestert – feleli.[/p]
        [p]– Eh, hagyjuk az egészet! – mondod. Ha az őrmester a kórházban ellenőriz, rájön, hogy nem vagy semmiféle hivatalos küldönc. Igaz, hogy a küldetésed nagyon fontos, de esetleg meg sem értik… azt pedig nem mondhatod, hogy a jövőből érkeztél. Még bolondokházába csuknának.[/p]
        [p]Hogyan tudnád valamelyik hajót megszerezni? Ellopni nem akarod. Ha kölcsönveszed, és utána visszahozod, akkor sem valószínű, hogy megértik, miért tetted.[/p]
        [p]Valami megcsillan a porban, amikor indulni készülsz a dokkról. Fölveszed, megnézed. Egy pénzérme, aranynak látszik. Ledörzsölöd róla a port, látod, hogy spanyol arany.[/p]
        [p]A pénz megfeketedett, elkopott. Hosszú évek óta heverhetett itt. Talán kalózok hagyták el. Micsoda szerencse! Épp erre volt szükséged.[/p]
        [p]Sötétedésig elrejtőzöl, aztán visszalopakodsz a dokkra. Majd otthagyod a pénzt fizetségként a hajóért. Az arany nagyon értékes, és minden sokkal olcsóbb ebben az időben. Valószínűleg egy teljesen új hajót vehetnél az aranyért, és ha Harrietet megtalálod, a hajót mindenképpen visszahozod.[/p]
        [p]Ez nem lopás. Csak béreled a hajót. Van itt annyi, hogy ezt nélkülözni tudják.[/p]
        [p]Kiválasztod a legkisebb és legrégibb hajót, ami kicsi gőzgéppel működik. Tüzet kell raknod a kis kazánba, hogy a gőz elkezdje működtetni. Sötét van és csend, gyufa után kotorászol, hogy tüzet gyújts.[/p]
    </text>
    <itemCheck type="item" id="1004">
      <have>
        <next id="58"></next>
      </have>
      <dontHave>
        <next id="51"></next>
      </dontHave>
    </itemCheck>
    <hint>Mit mondott a sebesült katona korábban? Itt ne légy nehéz felfogású!</hint>
  </p>
  <p id="54">
    <text>
        [p]Kinyitod a szemed. Szakállas, fehér kötényes ember áll melletted, a kötényén barna pöttyök.[/p]
        [p]– Hát… ébren vagy, látom – mondja. – Alaposan fejbe vertek, a dudorodból ítélve.[/p]
        [p]Megérinted a fejed. Jaj! Libatojásméretű dudor, és fájdalmas.[/p]
        [p]– Nos, azt hiszem, már nem lesz semmi baj. Egy kis pihenés, és rendbe jössz. – Megfordul, és magadra hagy.[/p]
        [p]Körülnézel. Kórházban vagy. Egy kórteremben fekszel, ágyak és betegek vesznek körül. Hát, nem így tervezted az idejövetelt, de ez csak az a kórház lehet, ahol Harriet dolgozik. Közelebb jutottál a célhoz. A melletted levő ágyban felnyög a beteg. Fiatalember, huszonéves lehet, csaknem az egész testét kötés borítja.[/p]
        [p]– Mi történt? – kérdezed.[/p]
        [p]– A mozsárágyúnk felrobbant – feleli. – Kigyulladt az egész tábor. Megégtem.[/p]
        [p]A kötésen helyenként vörös és sárga foltokat veszel észre. A férfi folytatja:[/p]
        [p]– De hála Miz Tubmannak, rendbe fogok jönni.[/p]
        [p class="inlineImage" data-img="54"][/p]
        [p]Itt van! De mielőtt kérdezősködhetnél róla, azt mondja:[/p]
        [p]– Jó, hogy felébredtél… már készítették a piócákat, hogy rád tegyék.[/p]
        [p]– Piócákat? Mi az ördög az? Az ember nevet.[/p]
        [p]– Olyan meztelencsiga-féle, tapadókorongos. Rád teszik, hogy kiszívja belőled a rossz vért.[/p]
        [p]Pfuj! Meztelen csigák, tapadókoronggal? Fertelmes! És szívják a véred? Örülsz, hogy magadhoz tértél.[/p]
        [p]– Ismeri Harriet Tubmant?[/p]
        [p]– Persze. Ő itt a legjobb ápolónő. A háború előtt sokszor az életét kockáztatta, hogy rabszolgákat szabadítson ki. Csodálatos asszony.[/p]
        [p]Arra te is emlékszel, hogy milyen veszélyes a „földalatti vasút”. Igen, Mrs. Tubman nagyon bátor. Most pedig betegeket és sebesülteket gondoz.[/p]
        [p]– Hallgasson ide, beszélnem kell Harriet Tubmannal! Fontos. Melyik ápolónő Mrs. Tubman?[/p]
        [p]Hat vagy hét asszony dolgozik a nagy teremben, hűs vízzel mossák a betegeket, gyógyszert adnak nekik.[/p]
        [p]– Egyik sem ő – mondja az összeégett ember. – Elment.[/p]
        [p]Elment? Ó, az lehetetlen![/p]
        [p]– Tudja, hogy hová?[/p]
        [p]– Természetesen. Montgomery ezredes naszádján, a Combahee-folyóra. A lázadók torpedóit gyűjtik össze. Ezek úszó aknák, melyeket azért hagytak ott, hogy a hajókat felrobbantsák. Rengeteg van a folyón. Egyes helyeken száraz lábbal át lehet kelni a túlpartra, ha a torpedókra lépkednél. Harriet azért van ott, hogy azokkal a rabszolgákkal beszéljen, akiket az ezredes útközben felszabadít. Harrietben megbíznak.[/p]
        [p]Nincs remény! Elment. Igaz, hogy a munkája nagyon fontos, és megint kockára teszi az életét, de neked ez most rosszkor jött.[/p]
        [p]– Vajon mikor érkezik vissza?[/p]
        [p]– Nem tudom. Múltkor két hétig is elvoltak, gyűjtötték a torpedókat, és a rabszolgákat tették szabaddá. Talán most is ennyi ideig tart, vagy tovább.[/p]
        [p]Ó, nem! Nem akarsz heteket várni. Különösen akkor nem, amikor érzed, hogy Harriet ilyen közel van. Talán meg is találhatnád.[/p]
        [p]– Hol van a Combahee? – kérded. (Abban reménykedsz, esetleg találsz ott egy hajót.)[/p]
        [p]– Gondolom, úgy tizenöt mérföldnyire északra.[/p]
        [p]Hm. Elmehetsz Harriet után. Vagy előreugorhatnál az időben, és itt éred el, amikor visszajön… talán a háború vége felé, amikor minden elcsendesül.[/p]
    </text>
    <next id="52">Indulj Harriet után!</next>
    <next id="35">Ugorj előre az időben a háború végére!</next>
    <hint>Az egy, kettő, három jó számok. És a négyes?</hint>
  </p>
  <p id="58">
    <text>
        [p]A Combahee-folyó dokkjának sötétjében gyorsan átkutatod a zsebed.[/p]
        [p]Igen, megvan a gyufa. Kicsit nedvesek és ragacsosak a gyufaszálak, de sikerül egyet meggyújtani. Fényesen villan fel a sötétben. Eltakarod a kezeddel, és meggyújtod az aprófát, hogy egy kis tüzet rakjál a gőzkazánba. Csak rakod a fát a tűzre, míg magasan nem lobog. A nyomás emelkedik, ahogy a víz forrni kezd.[/p]
        [p]– Hé! Ki az ott?[/p]
        [p]Az őr! Meglátott![/p]
        [p]Reménykedsz, hogy elég gőz van a lapátkerék beindításához. Elfordítod a kormányt… Sikerült![/p]
        [p]Bevonod a kötelet, ami a dokkhoz köti a hajót, és már távolodsz is az örvénylő vízben. Még eszedbe jut, hogy a dokkra vesd a spanyol aranyat.[/p]
        [p]– Állj! Állj vagy lövök! Lebuksz a gőzgép mögé.[/p]
        [p]Bumm! A lövedék az acéllemezt éri a fejed mellett. Cseng a füled.[/p]
        [p]– Állj! – ordít megint az őr.[/p]
        [p]Már majdnem a folyó közepén jársz, jó messze a dokktól. Egy percig is eltart, mire az őr újratölti a puskáját.[/p]
        [p]Mosolyogsz a sötétben. Ha üldözni akarnak, időbe telik, míg gőzt fejlesztenek egy másik hajón, mellesleg a pénzt otthagytad.[/p]
        [p]Amikor már jól eltávolodtál a dokktól, elhatározod, hogy lassabban haladsz. A lapátkerék jó gyorsan forgatja a vizet, a sötétben nem akarsz homokzátonyra futni vagy beleütközni valamibe.[/p]
        [p]A hold keskeny felhő mögül bukkan elő. Szép az éjszaka. Hm. Valami hosszú rönk úszik előtted. Elfordítod a kormányt, de úgy látszik, mindenképpen beleütközöl a fémmel borított, hosszú rönkbe.[/p]
        [p]Fémmel borított rönk? De hiszen nem szokott rönkökön fémborítás lenni![/p]
        [p]Eszedbe villan, amit a kórházban a melletted fekvő mondott a folyóról: tele van konföderációs torpedókkal, aknákkal, melyek felrobbanthatják a hajókat![/p]
        [p]A jeges vízbe ugrasz, épp mielőtt a hajó beleütközik a torpedóba…[/p]
        [p]Hatalmas robaj! Fülsiketítő, belefájdul a dobhártyád. A kis hajó felrepül az égig a narancsszínű lángokban. Hatalmas hullám közeledik, a hajó pedig darabokban zuhan le körötted. A hullám el fog borítani, megfulladsz. Gondolkodásra nincs idő. Ugorj![/p]
    </text>
    <next id="46"></next>
  </p>
  <p id="60">
    <text>
        [p]A katona, aki a tisztviselő mögött áll az irattárban, rád bámul. Úgy emlékszel, Harriet Tubman szülei Springfieldben, Massachusetts államban laknak. De mi lesz, ha nem? Elhatározod, hogy megpróbálod a katonát félrevezetni.[/p]
        [p]– Hát, ugyanott élnek, ahol ezelőtt – mondod.[/p]
        [p]– És az hol lenne? – kérdi a katona. Hűha! Gáz van! De azért mosolyogsz.[/p]
        [p]– Springfieldben, Massachusetts államban, uram.[/p]
        [p]– Rosszul tudja! – ingatja a fejét. Most aztán tégy valamit, de gyorsan.[/p]
        [p]– Vigyázzanak! Puskája van! – kiáltod, a katona mögé mutatsz.[/p]
        [p]A katona és a tisztviselő megperdülnek, hogy lássák, te pedig rohansz ki, a lábad sem éri a földet.[/p]
        [p]Van ugyan némi előnyöd, de ez az alak valami futóbajnok lehet. Egyre közelebb ér hozzád.[/p]
        [p]Jobb, ha búvóhelyet keresel, és ugrasz. Tudod, hogy Harrietet hová nevezték ki, de az időpontról fogalmad sincs. Ha visszamennél az időben Beaufortba, biztosabban megtalálnád.[/p]
    </text>
    <next id="46">Ugorj Beaufortba, Dél-Carolina államba 1861-be!</next>
  </p>
  <p id="61">
    <text>
        [p]1865 augusztusában a Monroe-erőd közelében vagy, Virginiában. Az erőd közvetlen a vízparton áll, hajók horgonyoznak előtte. Minden csöndes. A háborúnak bizonyára vége van. Kicsit megpihensz. Talán nem néznek kémnek, megtalálod Harrietet, és folytathatod a küldetésedet.[/p]
        [p]Korodbeli fiú jön az úton feléd. Fekete bőrű, nadrágot és inget visel, de mezítlábas.[/p]
        [p]– Helló! – köszönsz.[/p]
        [p]– Helló![/p]
        [p]– De jó kedved van![/p]
        [p]– Ó, igen! Boldog vagyok. Az unionisták végre eljutottak idáig, hogy kiszabadítsanak minket az ültetvényekről. Északra megyek a rokonaimhoz, szabad földre, hogy szerencsét próbáljak. Van ötven centem. Amint tehetem, új bőrcipőt veszek magamnak.[/p]
        [p]Rámosolyogsz. Ötven cent egy pár cipőért. A te idődben ötven cent cipőfűzőre sem elég.[/p]
        [p]A fiú odébbáll, te pedig egy széles mezőn néhány épület felé indulsz. De a fele útig sem jutsz, amikor sötét felhők gyülekeznek az égen. Futni kezdesz, de az eső pár perc múlva már szakad. Villámlik és dörög.[/p]
        [p]Bőrig áztál. Víz csurog a szemedbe, ruhád mintha száz fontot nyomna. A lábad minden lépésnél a sárba süpped.[/p]
        [p]Elérsz néhány fáig. Talán felfogják az esőt és a szelet valamennyire. Odavonszolod magad.[/p]
        [p]A mennydörgés egyre hangosabb! Siess![/p]
        [p]Villámlik – bumm! Arcra zuhansz. A villám a közelben csapott be. Megfordulsz, örülsz, hogy nem téged ért, és látod, hogy egy fába ütött, ami pillanatokon belül rád fog zuhanni.[/p]
        [p]Ugorj, gyorsan! A fa úgy összenyom, mint egy bogarat, ha nem tudsz elmenekülni![/p]
        [p class="inlineImage" data-img="62"][/p]
    </text>
    <next id="75">Ugorj vissza az időben!</next>
  </p>
  <p id="63">
    <empty />
  </p>
  <p id="64">
    <text>
        [p]1860 decemberében Baltimore-ban tartózkodsz. Brr. Ez az év is nagyon hideg, hathüvelyknyi hó borítja a talajt. A város, éppúgy mint Philadelphia és Washington, nagyon érdekes, de nincs időd kiélvezni. Tudod, hogy a célodhoz közelebb kerültél, amikor egy fekete öregemberrel találkozol. Tőle megtudod, hogy Harriet Tubman három napja ment el, heten voltak vele, köztük egy kisbaba.[/p]
        [p]– Szabadok lesznek Yorkban – mondja az öreg, és bólogat.[/p]
        [p]– Miért nem tartott velük? – kérded.[/p]
        [p]– Túl öreg vagyok – felel. – És az úrnőm nagyon jó hozzám.[/p]
        [p]Értetlenül rázod a fejed. Nem számít, milyen kedves a gazda, semmi szín alatt sem lennél rabszolga.[/p]
        [p]Most másképp akarod csinálni. Kérdezősködsz. Megtudod, hogy a „vasút” vonala nyugati irányba fordul egy titkos „állomás” felé. Kiszámítod, mekkora utat tudnak egy nap alatt megtenni – csak tizenkét-tizenöt mérföldet –, s elhatározod, megelőzöd őket.[/p]
        [p]Körülbelül ötven mérföldet ugrasz északnyugatra, ott megkeresed a helyi „földalatti vasút” embereit, és bevárod Harriet csoportját.[/p]
        [p]Ugrás! Erdős helyen találod magad egy dombocska mellett. Egy ott dolgozó farmer megmondja, hová kerültél: egy Gettysburg nevű kis faluban vagy Pennsylvaniában.[/p]
        [p]Bemégy a városba, egyszerű, szürke ruhába öltözött csoportot látsz kijönni a kvéker imaházból. Talán valaki ismeri a „földalatti vasutat”. Ahogy közelebb érsz, megüti a füledet egy férfi és egy csinos asszony beszélgetése.[/p]
        [p]– Épp most kaptam üzenetet, Mrs. Dodds, hogy szökött rabszolgák csoportja fog a Temető-dombon megpihenni ma este. Van elég élelme szegények részére?[/p]
        [p]– Hogyne lenne, Mr. Phelps – feleli. – Azt hiszem, van hideg birkasültem és kukoricakenyerem a kamrában. Szívesen adom, és persze mást is.[/p]
        [p]Harriet ma este érkezik![/p]
        [p]Könnyen rátalálsz a Temető-dombhoz vezető útra, hogy ott várakozz. A hideg marja az arcod, fel-alá járkálsz, hogy ne fázz, de még ez se számít, ha Harriet hamarosan megérkezik.[/p]
        [p]Már majdnem reggel van, amikor egy csoport bukkan fel a domb tövében. Magas asszony vezeti őket, hosszú ruhát és vastag kabátot visel. Ez biztos Harriet lesz. Végre![/p]
        [p]Nyikorgást és lódobogást hallasz a domb túloldaláról, egy szekér az hét emberrel. Ők lehetnek a „kalauzok”, hozzák az élelmet a menekülteknek.[/p]
        [p]Lassan, óvatosan a rabszolgák felé lépkedsz. Csak három asszony van köztük, bármelyikük lehet Harriet. Biztos voltál abban, hogy őt láttad az előbb, de most hirtelen nem tudod, melyikük az.[/p]
        [p]A három asszony elválik a többiektől, a „kalauzokhoz” indulnak az élelemért. Kihallgatod a beszélgetésüket.[/p]
        [p]– Vajon mit hoztak nekünk, Rebecca?[/p]
        [p]– Nem tudom, Sarah. Valami jókat, remélem. Mit gondolsz, Mózes?[/p]
        [p]– Én is remélem. Mocorog a bendőm. Egyikőjük észrevesz.[/p]
        [p]– Hát te ki vagy? – kérdi gyanakodva.[/p]
        [p]– Mr. Phelps… barátja – feleled.[/p]
        [p]A Sarah nevű asszony rád mosolyog.[/p]
        [p]– Hát bizony, szükségünk van barátokra. Rebecca odaszól:[/p]
        [p]– Megyek, megnézem Mr. Jenkinst, fájnak a csontjai. És a kisbabám is éhes.[/p]
        [p]Ott maradtál Mózes és Sarah társaságában. Egyikük Harriet.[/p]
        [p]Épp kérdezősködni akarsz, amikor kutyaugatás hallatszik.[/p]
        [p]– Erre! – kiált egy férfi. – Ott vannak! Ó! Az üldözők![/p]
        [p class="inlineImage" data-img="66"][/p]
        [p]A két asszony figyelmeztető jelt ad a „kalauzoknak”, majd kétfelé szaladnak. Úgy látszik az ilyen vészhelyzetekre is gondoltak. Csak egy-két percig kellene Harriettel beszélned, hogy teljesítsd a küldetésed.[/p]
        [p]Tudod, hogy Harrietet nem fogják el, ápolónő lesz az unionistáknál. De kettejük közül melyik lehet ő? Az igazit kell követned.[/p]
    </text>
    <next id="92">Kövesd Sarah-t!</next>
    <next id="94">Kövesd Mózest!</next>
    <hint>Az adatbank segíthet… ha tudod, ki Clark Kent.</hint>
  </p>
  <p id="69">
    <text>
        [p]Egy asszony savanyú tejet cipel vödörben, ebből arra következtetsz, hogy Port Royal közelében vagy, Virginiában… de április 25. van, nem április 26., amikor érkezni akartál. Az abolicionisták tanácskozását csak holnap tartják.[/p]
        [p]Egy farmon találod magad. Rövid, nagy levelű növények nőnek a szántóföldön. Jobban szemügyre veszed. Ismerős az illata.[/p]
        [p]Persze, hogy ismerős! Dohánypalánták.[/p]
        [p]Későre jár, éjszakai búvóhelyre van szükséged. Megpillantasz egy fák övezte farmépületet, mögötte egy nagy pajtát. Gondolod, hogy oda belopakodhatsz, és megalhatsz a meleg szénában, nem zavarsz ezzel senkit.[/p]
        [p]Alig állsz a lábadon. Keresel egy nagy kupac szénát, beásod magad, és rögvest álomba zuhansz.[/p]
        [p]Kiáltásra riadsz fel.[/p]
        [p]– Gyere ki! – ordít valaki. – Add meg magad, vagy halál fia vagy![/p]
        [p]Nyelsz egyet, mély lélegzetet veszel. Hozzád szólnak?[/p]
        [p]– Soha! – kiált egy másik hang.[/p]
        [p]Rájössz, hogy nem vagy egyedül a pajtában. Óvatosan kikémlelsz a szénából.[/p]
        [p]Sűrű sötét van a pajtában, de éppen ki tudod venni, hogy tőled pár lábnyira áll valaki. Mankóval az ajtó felé sántikál, a másik kezében puska.[/p]
        [p]Kívülről kiáltások hallatszanak. Amilyen halkan csak lehetséges, kimászol a szénából, és a fal egyik repedéséhez kúszol.[/p]
        [p]Kint nyüzsögnek a katonák, legalább huszonöten, némelyiknél fáklya. Le nem veszed róluk a szemed, egyikőjük a pajta kis oldalajtajához siet, és bedob egy égő fáklyát.[/p]
        [p]A száraz széna pillanatok alatt tüzet fog. Hirtelen minden nappali fénybe borul. A mankós férfi, akinél puska van… John Wilkes Booth! Ő lőtte le Lincolnt.[/p]
        [p]Booth a pajta ajtaja felé indul, lövés dördül. Booth elvágódik.[/p]
        [p]– Eltaláltuk! – kiált valaki.[/p]
        [p]Az ajtókat megrohamozzák, feltépik, és Boothot a lábánál fogva kivonszolják. Mindenki vele van elfoglalva, ezért az ajtóhoz osonsz, kilopódzol.[/p]
        [p]Katonák vödörrel hordják a vizet, de ez már nem sokat segít.[/p]
        [p]Látod, hogy a ház tornácára vonszolják Boothot. Úgy látszik, a fején találta el a golyó.[/p]
        [p]Az egyik katona észrevesz.[/p]
        [p]– Hé! Ki vagy? Mit keresel itt?[/p]
        [p]Ó! Mindenki nagyon izgatott Booth miatt. Elfog a félsz, hogy nem tudsz megnyugtató magyarázatot adni nekik.[/p]
        [p]– Vigyázz! Nézz hátra! – ordítod.[/p]
        [p]A katona megfordul.[/p]
        [p]Visszarohansz az égő pajtába.[/p]
        [p]– Hé! Állj meg! – rikoltja egy másik.[/p]
        [p]A pajta már csaknem teljesen lángokban áll. A szemed tele füsttel, fuldokolsz, köhögsz. El kell innen ugranod, de gyorsan![/p]
        [p]Hová is készült Harriet? Baltimore-ba? 1860-ba? És még hová? Nincs idő, elér a tűz![/p]
    </text>
    <next id="64">Ugorj Baltimore-ba 1860 decemberébe!</next>
  </p>
  <p id="72">
    <text>
        [p]Dobpergésre ébredsz. Egy hadihajó függőágyában találod magad.[/p]
        [p]Felmászol a fedélzetre. A távolban fekete füstfelhő emelkedik.[/p]
        [p]– Ott van! – szólal meg valaki. – Az a rettenetes páncélos hajó.[/p]
        [p]Figyeled a felhő közeledését. Már a hajót is látod. Tegnap is láttad… a [em]Virginia[/em] az, olyan, mint egy pajta teteje.[/p]
        [p]A [em]Minnesota[/em] még mindig a zátonyon vesztegel![/p]
        [p]A [em]Virginia[/em] egyre közelebb kerül.[/p]
        [p]A kis, lapos hajó, a [em]Monitor[/em], hirtelen irányt vesz a közeledő szörnyetegre. Közben konzervdoboz alakú tornyán kis rés nyílik, ágyúcső mered ki belőle. Az ágyú tüzet és füstöt okádva elsül. A [em]Virginiá[/em]ba csapódik.[/p]
        [p]A [em]Minnesotá[/em]n veled együtt éljenez mindenki. De aztán lelohad a lelkesedéstek. Az ágyúgolyó anélkül, hogy kárt tett volna a [em]Virginiá[/em]ban, lepattant a vastag páncéllemezről.[/p]
        [p]Most nekiindul a [em]Virginia[/em], négy ágyújából tüzel. Az egyik golyó hangos csengéssel a [em]Monitor[/em]ba csapódik. Kerek horpadás marad utána, de különben a kis hajónak nem esett baja. Még harsányabb éljenzés csap fel a [em]Minnesotá[/em]n.[/p]
        [p class="inlineImage" data-img="72"][/p]
        [p]A páncélhajók négy óra hosszat kerülgetik egymást, ágyúikból fekete füstöt okádnak. A nagyobb hajó, a [em]Virginia[/em], váratlanul megpróbál belerohanni a [em]Monitor[/em]ba.[/p]
        [p]A kisebbik épp idejében vonul vissza.[/p]
        [p]Aztán, míg a [em]Monitor[/em] fordul, a nagy, vasborítású [em]Virginia[/em] a [em]Minnesota[/em] felé lendül.[/p]
        [p]Hallod Van Burnt kapitány kiáltásait:[/p]
        [p]– Tűz![/p]
        [p]A nagy ágyú elsül. Remeg a fedélzet a lábad alatt. Egy ágyúgolyó a [em]Virginia[/em] mellett süvít el. Elvétette![/p]
        [p]A páncélhajó visszalő. Talált! Hatalmas robbanás. Lángok csapnak fel a fedélzet alatt. Rohannak az emberek eloltani a tüzet.[/p]
        [p]A [em]Virginia[/em] újból lő. A golyó elsüvít, egy kis vontatót talál el, amely a hajót védte. A vontató felrobban, fa és fém hull minden irányba.[/p]
        [p]Veszélyhelyzet! Talán ugranod kellene, mielőtt a páncélos a mennyországba röpíti ezt a hajót. Még egy golyó süvít a [em]Virginiá[/em]ról a [em]Minnesota[/em] felé. De észreveszed, hogy a [em]Monitor[/em] meg körbefordul, s meg akarja támadni a nagyobb páncélhajót. Mit tegyél?[/p]
    </text>
    <next id="36">Ugorj biztonságos helyre!</next>
    <next id="84">Maradj a hajón!</next>
  </p>
  <p id="75">
    <text>
        [p]A fa alatt állsz, amely az előbb még rád akart zuhanni, de most semmi nyoma a villámcsapásnak.[/p]
        [p]Vaktában elindulsz. Szürke egyenruhás emberrel találkozol.[/p]
        [p]– Kérem, uram! Megmondaná, milyen nap van ma?[/p]
        [p]– Nos, azt hiszem, 1862. március 8-a van.[/p]
        [p]Megköszönöd, és tovább baktatsz. Hm! Több mint három évet ugrottál vissza az időben. Még tart a háború.[/p]
        [p]Az öbölből csatazaj hallatszik. Hajók viaskodnak. Mereszted a szemed, de a távolban mindent homály fed.[/p]
        [p]Már jócskán esteledik, amikor egy különös hajó pöfög a dokkhoz. Olyan, mint egy pajtatető, csak páncélzat borítja. [em]Virginiá[/em]nak hívják. Ez a terület a Konföderációhoz tartozik, tanácsos lenne elszelelned innen.[/p]
        [p]Még talán segítségre is szükséged lesz. Nem ártana egy barát az Unió hadseregéből vagy a tengerészeiből. Ha eljutnál egy unionista hajóra, szökött fogolynak adhatnád ki magad.[/p]
        [p]Kis csónakra bukkansz, ami a dokk alatt sodródik. Unionista felségjel van rajta, biztos csata közben szabadult el az egyik hajóról. Vissza fogod juttatni nekik.[/p]
        [p]Végtelennek tűnő evezés után néhány hajót veszel észre a közelben. Bár sötét van, a hajókon lámpák égnek, az egyik hadihajó nevét ki tudod betűzni: [em]Minnesota[/em]. Felé evezel.[/p]
        [p]Hirtelen lámpa világít a szemedbe. Konföderációs őrnaszád, észrevettek.[/p]
        [p]– Állj, vagy lövünk![/p]
        [p]Rémülten evezel, sikerül a fénycsóvából kikerülnöd. Pár pillanat múlva újból észrevehetnek.[/p]
        [p]Közel vagy a hajóhoz. Talán sikerül! Persze viszszaugorhatnál Washington D.C.-be, és beülhetnél egy könyvtárba. Már írhattak történeteket Harrietről… a „földalatti vasút” ideje rég elmúlt.[/p]
        [p]– Hé! Álljatok meg! – harsog egy hang a déliek őrnaszádjáról. Aztán revolverlövés dördül. A lövedék tőled balra, elég messze csapódik be.[/p]
        [p]Még nem láttak meg. Jobb, ha gyorsan eldöntöd, mit teszel.[/p]
        [p class="inlineImage" data-img="76"][/p]
    </text>
    <next id="78">Evezz az Unió hadihajójához!</next>
    <next id="80">Ugorj Washington D. C.-be!</next>
  </p>
  <p id="77">
    <empty />
  </p>
  <p id="78">
    <text>
        [p]Minden erőddel az északiak hadihajójához evezel. A lámpa fénye megint rád vetődik. Újabb lövés rázza meg a meleg éjszakai levegőt. Most sem talált! A [em]Minnesota[/em] hadihajóról kiabálás hallatszik, aztán újabb lövések. A lázadók ordítanak:[/p]
        [p]– Vissza! Vissza![/p]
        [p]– Átkozott jenkik! Biztonságban vagy.[/p]
        [p]– Mi történt? – kérdezi valaki, amikor a keskeny létrán felmászol a hajóra. – A konföderációsoktól menekültél?[/p]
        [p]– Igen – válaszolod. Ez az igazság. Bemutatnak Van Burnt kapitánynak.[/p]
        [p]– Bocsánat – mondja szórakozottan. – Félek, hogy csak később lesz időm beszélgetni. Sürgős dolgom van.[/p]
        [p]A kabinosfiú lép hozzád.[/p]
        [p]– Helló! McCarthy vagyok. Üdvözöllek a fedélzeten… bár most nem valami biztonságos errefelé. A hajó homokzátonyra futott – mondja méltatlankodva. – Holnapra le kell jutnunk róla, különben…[/p]
        [p]– Különben mi lesz?[/p]
        [p]– Az az átkozott páncélhajó visszajön, és elkap minket. Tegnap elsüllyesztette a [em]Cumberland[/em]ot, a [em]Kongresszust[/em] meg felgyújtotta, kis híján minket is elfogott. Holnap egész biztos újra visszajön.[/p]
        [p]McCarthy levezet a fedélközbe, szárított élelmiszerrel, sós kétszersülttel kínál. Aztán egy üres függőágyhoz vezet. Felmászol, és hanyatt veted magad…[/p]
        [p]Kis idő múlva beszélgetésre riadsz. Még sötét van, de azért felkapaszkodsz a fedélzetre. Egy hajó horgonyoz mellettetek. Milyen fura egy hajó![/p]
        [p]– Mint egy zsindelyre helyezett konzervdoboz – mondja a legénység egyik tagja a másiknak.[/p]
        [p]Tényleg olyan![/p]
        [p]McCarthy, a kabinos oson arra.[/p]
        [p]– Mi ez? – kérdezed, rámutatva a különös hajóra.[/p]
        [p]– Ez a [em]Monitor[/em] – feleli. – Vasból készült, akárcsak a tegnapi támadónk. Ennek kellene megvédenie minket a [em]Virginiá[/em]tól, a tegnapi gyilkos hajótól… hát, nem is tudom… Még ágyúkat se látok rajta. Azt hiszem, nekünk befellegzett.[/p]
        [p]Nincs itt tennivalód, fent csak láb alatt vagy, ezért visszamászol a függőágyba, és végül elalszol.[/p]
    </text>
    <next id="72"></next>
  </p>
  <p id="80">
    <text>
        [p]1863 februárjában Washington D.C.-ben tartózkodsz, még nem telt el egy év azóta, hogy a lázadók őrnaszádjával találkoztál az Unió hadihajói mellett Virginia államban. Mivel Washington a főváros, úgy véled, van egy nagy könyvtára, melyben az összes akkori fontos újság és képeslap megtalálható. Ha valami fellelhető Harriet Tubmanról vagy a „földalatti vasútról”, ott kell lennie.[/p]
        [p]A könyvtár keresése közben megkerülsz egy sarkot. Egy magas ember neked ütközik, csaknem feldönt. Átkozódik, letaszít a deszkajárdáról a földútra.[/p]
        [p]– El az utamból! – förmed rád.[/p]
        [p]Feltápászkodsz, leporolod a ruhád. Milyen goromba fickó! Ahogy jobban szemügyre veszed, rájössz, láttad már valahol. De hol?[/p]
        [p]De hiszen ez… ez Corey Simon! Vajon mit keres itt Washingtonban szedett-vedett öltözetben? Tudod róla, hogy gazdag rabszolgatartó. Biztos nem állt át az unionistákhoz. Valószínű, hogy kémkedik.[/p]
        [p]Elhatározod, hogy követed. Nem valószínű, hogy felismer, különösen, ha jól lemaradsz mögötte.[/p]
        [p]Egy-két háztömb után Corey Simon befordul egy üzletbe. Bekukkantasz az ablakon, látod, hogy olyan szatócsbolt féle. Sokan vannak bent, ezért úgy véled, nyugodtan bemehetsz.[/p]
        [p]Corey Simon az egyik sarokban álldogál, egy ismeretlennel. Közelebb óvakodsz, s úgy teszel, mintha az állványon lévő ásókat, fejszéket nézegetnéd. Corey társának haja rövid, bajsza sötét, sűrű. Sikerül elkapnod beszélgetésük foszlányait.[/p]
        [p]– Megkaptad az üzenetemet? – kérdi a bajszos.[/p]
        [p]– Igen – feleli Corey, és kivesz egy papírt a zsebéből. Ezzel együtt kiránt egy tárgyat, s az megcsörren a festetlen padlón. Éppen a lábadra esik.[/p]
        [p]Mit tegyél? Ne vegyél róla tudomást? Nem, ez gyanús lenne. Gyorsan lehajolsz és fölveszed.[/p]
        [p]Fegyver, egy kis pisztoly. Csak annyi időd van, hogy kibetűzd a két levéldísz közé, épp a kakas féme mögé vésett szavakat: [em]Deringer… Philadel…[/em] Corey odaszól:[/p]
        [p]– Adja ide![/p]
        [p]Odanyújtod, és gyorsan elfordulsz, hogy ne nézhessen meg alaposan. Pár évvel korábbról, az ültetvényről, talán nem is emlékszik rád. Ideje eltűnni az üzletből.[/p]
        [p]Fordultadban még hallod a bajszost:[/p]
        [p]– Szép kis fegyver.[/p]
        [p]– Tetszik? – kérdi Corey. – A magáé lehet, Mr. Booth. Még szüksége lehet rá.[/p]
        [p class="inlineImage" data-img="83"][/p]
        [p]Kint egyre csak Corey Simon jár az eszedben. Valamire készül. De mit tegyél? Küldetésed van, amit teljesítened kell. Most valószínűleg megtalálod a könyvtárat. Bár talán mégis az lesz a jobb, ha egy háború utáni időszakba ugrasz, hogy cikkeket keress Harrietről, így nem nézhetnek kémnek.[/p]
        [p]De Corey Simon valami rosszban sántikál, te meg persze kíváncsi vagy. Mit tegyél?[/p]
    </text>
    <next id="88">Ugorj előre az időben 1865 áprilisába!</next>
    <next id="86">Maradj, és kövesd Corey Simont!</next>
  </p>
  <p id="84">
    <text>
        [p]Az Unió [em]Minnesota[/em] hadihajójának fával borított fedélzetén állsz, a hajó homokzátonyra futott Virginia államban a James-folyó torkolatánál 1862 márciusában. Most éppen a [em]Virginia[/em] támadja. Lecsapott a [em]Minnesotá[/em]ra, hogy aztán újra a [em]Monitor[/em]ellen forduljon. A csata még órákig folytatódik. Lövések, robbanások, süvítő ágyúgolyók, a fekete füst olyan sürü, hogy az orrod hegyéig se látsz.[/p]
        [p]Azután a [em]Virginia[/em] hirtelen megfordul, és elmenekül.[/p]
        [p]A nagy hajó fekete füstjét látod, amint irányt vesz a kikötőbe. Biztos megrongálódott, bár kívülről ennek nyoma nincs. Vagy csak elfogyott a muníciója?[/p]
        [p]Nem számít. A [em]Monitor[/em] nem süllyesztette el a [em]Virginiá[/em]t, de lerázta, és megvédte a [em]Minnesotá[/em]t.. Ez több egy döntetlen csatánál, gondolod.[/p]
        [p]Vontatók jönnek, megpróbálják a [em]Minnesotá[/em]t leemelni a zátonyról. Odamégy a tűzhöz, amit már csaknem sikerült elfojtani. Az emberek buzgón oltanak.[/p]
        [p]Hirtelen egy matróz felkiált:[/p]
        [p]– Vigyázz, puskaporos hordó van a tűz mellett! Felrobbanhat![/p]
        [p]McCarthy dobog el melletted. Odaszólsz neki:[/p]
        [p]– Szétveti a hajót?[/p]
        [p]– Nem, de nem tanácsos a közelében lenni, ha robban![/p]
        [p]Nekilódulsz… a puskaporos hordó már robban is! Egy fadarab a levegőbe repül, és a fejedhez vágódik, jó keményen. Minden elsötétedik.[/p]
        [p]Lezuhansz a fedélzetre. Nyomorultul érzed magad, s átfut az agyadon, hogy orvosra van szükséged. Ájulás környékez, fojtogat a puskapor füstje és bűze.[/p]
        [p]Vakon ugrasz az időben. Utolsó értelmes gondolatod az, hogy feltétlenül kórházba kell kerülnöd…[/p]
    </text>
    <next id="54"></next>
  </p>
  <p id="86">
    <text>
        [p]A bolt előtt várakozol, míg Corey Simon ki nem jön. Aztán követed. Gyorsan szedi a lábát. Szinte futnod kell, hogy lépést tarthass vele.[/p]
        [p]Hirtelen szem elől téveszted. Hova tűnhetett? Az előbb még az utca túloldalán volt, a magas deszkajárdán, egy bőrdíszműves üzlete előtt. Aztán mintha a föld nyelte volna el.[/p]
        [p]Átrohansz a túlsó félre, keresed.[/p]
        [p]Valaki megragad. Ő az… Corey Simon.[/p]
        [p]– Mi a csodáért követ?! – ripakodik rád, jól megnyomorgatva a karod. – Láttam az üzletben. Ki maga?[/p]
        [p]– Egy pillanat, uram! – mondod. – Rögtön megmagyarázom. Csak ne fogjon olyan szorosan, kérem![/p]
        [p]Kissé mintha megenyhülne.[/p]
        [p]– Szóval csak azt akartam mondani… SEGÍTSÉG! – kiáltod teli torokból.[/p]
        [p]Corey megpróbálja kezét a szádra tapasztani, de te jól beleharapsz.[/p]
        [p]– Ó, ó, te rohadt![/p]
        [p]– Hé! Mi történik itt? – ezt egy arra járó katona kérdi.[/p]
        [p]– Kém! – kiáltod.[/p]
        [p]Corey megzavarodik, ellök, és futásnak ered.[/p]
        [p]– Álljon meg! – ordít a katona, és a pisztolyához kap.[/p]
        [p]Corey csak rohan.[/p]
        [p]– Állj, vagy lövök![/p]
        [p]Corey jobbra-balra cikázik, de nem áll meg.[/p]
        [p]A katona elsüti a pisztolyt.[/p]
        [p]Corey a lábához kap, és a piszkos járdára rogy. Eltalálták! A katona a sebesült felé rohan. Most aztán Corey nyakig van a pácban! Persze, villan át agyadon, ajánlatos lesz innen eltűnnöd, mielőtt a katona téged is faggatóra fog.[/p]
        [p]Elbújsz a bőrdíszműves boltja mögé. Jobb ötlet előreugrani abba az időbe, amikor már vége a háborúnak, mint ebben az időszakban Coreyt követni.[/p]
    </text>
    <next id="88">Ugorj Washingtonba 1865-be!</next>
  </p>
  <p id="88">
    <text>
        [p]Washington D.C.-ben vagy. Egy olcsó újságról leolvasod: 1865. április 14. Földes úton lépkedsz. Úgy látszik, csak földutak vannak. Kissé különös ilyen nagy márványépületet látni, mint a Capitolium, a földutak mellett. Végül rátalálsz egy könyvtárra. Már majdnem záróra van, gyorsan bemégy. Megkérdezed a könyvtárost, vannak-e cikkek Harriet Tubmanról. Bólint és átad egy régi újságot.[/p]
        [p]A cikk hosszú, nem lesz már időd elolvasni zárásig. De a könyvtáros azt mondja, hogy több példányuk is van, és egyet kikölcsönözhetsz. Megköszönöd, és az újsággal távozol.[/p]
        [p]Jársz-kelsz az alkonyatban, olyan helyet keresel, ahol elég világos van az olvasáshoz. Végül a Pennsylvania sugárúton, a 9. utca közelében találsz egy üzletet, melynek kirakatában lámpa ég. Letelepszel egy savanyúságoshordóra az ablak alatt, és olvasni kezdesz.[/p]
        [p]A cikk Harriet rabszolgamentő időszakáról szól, amikor férfiak, nők és gyermekek százait szabadította meg. Dátumokat és helyeket is említ. Így könynyebb lesz megtalálni. Eszedbe jut, milyen szörnyű volt a sötétben bujdokolni. Te csak egyszer élted át, de Harriet bizonyára sokszor. Csakugyan bátor asszony volt.[/p]
        [p]Hirtelen felnézel, amikor egy lovas vágtázik el melletted. Nagyon siethet. Majdnem telihold van, így jól megfigyelheted. Hosszú kabátot és kalapot visel, tömött bajusza van.[/p]
        [p]Ismerősnek tűnik. Biztos vagy benne, hogy már láttad valahol. De mielőtt rájöhetnél, hol is, már el is tűnt. A patkók mennydörgésszerűen csattognak az éjszakában.[/p]
        [p]Újból böngészni kezded az újságot.[/p]
        [p]Kis idő múlva néhány ember jön arra lovon, katonák is vannak köztük. Az egyik odaszól:[/p]
        [p]– Hé! Látott valakit erre lovagolni? Bólintasz.[/p]
        [p]– Merre tartott?[/p]
        [p]A Pennsylvania sugárút felé mutatsz, a Capitolium irányába.[/p]
        [p]– Arra, uram.[/p]
        [p]– Gyerünk, emberek! Utánuk szólsz:[/p]
        [p]– Miért üldözik?[/p]
        [p]– Ő John Wilkes Booth, s éppen most lőtte le az elnököt.[/p]
        [p]Utánuk bámulsz, ahogy ellovagolnak. Booth! Most már emlékszel! Corey Simonnal járt itt régeben. Ő az, akinek Corey Simon az üzletben egy pisztolyt adott. Boothnak hívták. Tömött bajsza volt. Biztos ugyanarról az emberről van szó.[/p]
        [p]Az az ember, aki megölte Abraham Lincolnt![/p]
        [p class="inlineImage" data-img="89"][/p]
        [p]Bárcsak tettél volna valamit, amikor még lehetett! De most már túl késő. Azonkívül a történelmet nem változtathatod meg.[/p]
        [p]Miután befejezted az olvasást, van némi fogalmad arról, mikor találhatod meg Harrietet. 1860 decemberében Baltimore-ból, Maryland államból vitt egy rabszolgacsoportot Yorkba, Pennsylvaniába; 1859. április 28-án New York államban, Troyban volt, részt vett egy zendülésben, hogy kiszabadítsa Charles Nalle-t, egy világos bőrű rabszolgát. De találtál még mást is.[/p]
        [p]Egy hirdetés szerint az abolicionisták egy csoportja összejövetelt rendez 1865. április 26-án Port Royalban, Virginiában, hogy megünnepelje a háború végét.[/p]
        [p]Ez csak hatvan mérföldre van innét![/p]
        [p]Még akkor is, ha Harriet nincs ott, jó esély van arra, hogy valaki ismeri. Merre ugorj?[/p]
    </text>
    <next id="64">Ugorj Baltimore-ba!</next>
    <next id="120">Ugorj Troyba, New York államba!</next>
    <next id="69">Ugorj Port Royalba, Virginiába!</next>
    <hint>Nézd meg a dátumokat, és légy pontos! Mi az, amit biztosan tudsz?</hint>
  </p>
  <p id="92">
    <text>
        [p]Sötétben rohansz a Temető-dombnak nevezett helyre 1860 decemberében. Egy asszony után futsz, akit Harriet Tubmannak vélsz.[/p]
        [p]– Sarah! – kiáltod. – Álljon meg![/p]
        [p]Az asszony nem lassít, te felgyorsítasz és utoléred.[/p]
        [p]– Ugye, Harriet Tubmannak hívják?[/p]
        [p]– Nem. És most nincs helye locsogásnak. Megbolondultál? Nyomunkban a rabszolga vadászok![/p]
        [p]– De…[/p]
        [p]– Ó! Hol lehet a búvóhely? Mózes azt mondta, erre van.[/p]
        [p]Mózes! Ó, jaj! Most már emlékszel. Mózes Harriet álneve. Nem az igazi Harrietet követted.[/p]
        [p]Nos, azt tudod, hogy Harriet nem hagyja magára az embereit. Ha Sarah-val maradsz, találkozhatsz Harriettel a búvóhelyen.[/p]
        [p]A sötétből hirtelen egy kutya ront elő, neked ugrik. Cselezel, félrevetődsz. Csak néhány hüvelyknyivel vét el, de elveszted az egyensúlyod. Felkelsz, de Sarah már el is tűnt. Aztán hallod az üldözök durva ordítozását. Perceken belül itt lesznek.[/p]
        [p class="inlineImage" data-img="92"][/p]
    </text>
    <next id="88"></next>
  </p>
  <p id="93">
    <empty />
  </p>
  <p id="94">
    <text>
        [p]– Mózes! – mondod, s kapkodod a levegőt a rohanástól. – Harriet?[/p]
        [p]– Most nincs időm! Búvóhelyre kell vinnem az embereimet.[/p]
        [p]Ez Harriet! Szalad a szökevényekhez.[/p]
        [p]– Mozgás! – kiáltja. – Az üldözők.[/p]
        [p]– Ó, jaj! Utolérnek, – jajgat az egyik ember. Harriet megragadja a karjánál fogva, felrántja.[/p]
        [p]– Még senkit sem fogtak el. Induljatok![/p]
        [p]– Nem tudok. Félek.[/p]
        [p]Harriet pisztolyt húz elő a kabátjából.[/p]
        [p]– Halott rabszolgák nem mesélnek. Indulj, vagy olyat kapsz, amitől tényleg megijedsz.[/p]
        [p]Az ember a fegyverre mered, aztán nekiiramodik.[/p]
        [p]– Siess! – Harriet meglóbálja a pisztolyt.[/p]
        [p]A hegyháton menekülnek az ugató kutyák és a kiáltozó üldözők elől.[/p]
        [p]A sötétben megbotlasz, legurulsz a hegy oldalán. Gyorsan felpattansz, de az emberek és a kutyák már majdnem beértek. Ugranod kell… nincs idő a futásra! Hová? Ugyanide, korábbi időpontba.[/p]
    </text>
    <next id="99">Ugorj a Temető-dombra 1863. július 2-ára!</next>
  </p>
  <p id="95">
    <text>
        [p]Kezd kellemetlenné válni a tömeg körülötted. Az emberek azokat rángatják és azokkal kiabálnak, akik egy Nalle nevű férfit tartanak fogva. Sikerül az egyik oldalra kijutnod, így menekülsz meg a sokaság lökdösődésétől, de még mielőtt leléphetnél, újból a zűrzavar közepébe sodornak.[/p]
        [p]A rab izzad – magad is jól kimelegedtél –, és azt is látod, hogy csuklóját a lánc véresre sebezte.[/p]
        [p]Két fekete asszony húzza Nalle karját, meg akarják szabadítani a fehérektől.[/p]
        [p]Az egyik asszony egy pillanatra elengedi, megáll, olyan, mint aki álomba merült. A másik asszony egy férfit lökdös, aki a foglyot tartja.[/p]
        [p]Hátulról megtaszít egy kar, ettől egy kövér ember pocakjának esel.[/p]
        [p]Ó, jaj! Ez tényleg veszélyes. De biztos vagy benne, hogy Harriet Tubman itt van. Ha a tömegtől jobban látnál, bizonyára felismernéd. Tudod, hogy segített Nalle kiszabadításában. Valószínűleg a közelében levő két asszony közül az egyik. De mert nem látod őket tisztán, nem tudod, melyik.[/p]
        [p]Azt az asszonyt, aki a legerősebben húzza Nalle-t, megüti az egyik őr. A másik, aki úgy tűnt, mintha aludna, újból bekapcsolódik a küzdelembe.[/p]
        [p class="inlineImage" data-img="95"][/p]
        [p]Az első asszony, akit leütöttek, és aki olyan hevesen harcolt, ő lenne Harriet? Menj oda hozzá, és hagyd a tömeget továbbsodródni? Vagy maradj Nalle-lel, ha tudsz?[/p]
    </text>
    <next id="110">Beszélj az asszonnyal, akit leütöttek!</next>
    <next id="112">Maradj Nalle-lel!</next>
  </p>
  <p id="96">
    <empty />
  </p>
  <p id="97">
    <empty />
  </p>
  <p id="98">
    <text>
        [p]Harriet a sötét temetőben rád vár, hogy megmondd neki, vele tartasz-e vagy sem Thomas Deant kiszabadítani.[/p]
        [p]– Itt fogok várakozni – mondod –, őrt állok.[/p]
        [p]– Visszajövünk érted, ha minden rendben megy. Hirtelen eltűnik! Zajt hallasz a bokorból. Megint[/p]
        [p]Harriet lenne? Talán elfelejtett valamit?[/p]
        [p]– Fel a kezekkel, vagy lövök! – Magas férfi bukkan elő. Puskájával a fejedre céloz. – Hát maguk, abolicionisták, soha nem tanulnak? Ezt a templomot évek óta figyeljük, gyakran elkapunk ilyen ostoba jenkiket, mint maga.[/p]
        [p]Tudhattad volna! Már jártál erre. El kellett volna menned Harriettel. Hogy hagyhattad, hogy elmenjen?! Hátrálni kezdesz.[/p]
        [p]– Ne izgassa magát! – mondod. – Nem az vagyok, akinek gondol.[/p]
        [p]Megbotlasz, és beleesel egy nyitott sírba.[/p]
        [p]Az ember ordít, feléd ugrik, te meg zuhansz lefelé. Egy pillanatig nem lát téged. Ugorj! Nincs idő, hogy azt latolgasd, hová és melyik időszakba.[/p]
    </text>
    <next id="80"></next>
  </p>
  <p id="99">
    <text>
        [p]1863. július 2-a délutánján a Temetődombon tartózkodsz… éppen jókor, hogy egy arra rohanó ember feldöntsön. Mi történik?[/p]
        [p]Szörnyű csata zajlik. Körötted kék egyenruhás katonák lőnek. Ágyúk dörögnek, puskagolyók süvítenek melletted. Megrázod a fejed, felállsz, csak azért, hogy újból neked rohanjon valaki. Jaj! Szédelegsz.[/p]
        [p]A földön fekve – ahol biztonságosabb – észreveszel egy közeli kis ligetet. Hallod az emberek kiáltásait, sebesültek hevernek mindenfelé. A domb alján még lótetemek is.[/p]
        [p]Katonák mellett elhúzol a ligethez. Sikerül odajutnod, épp amikor ágyúgolyó süvít el tőled néhány lábnyira. A robbanás ereje a levegőbe emel, elveszted az eszméletedet…[/p]
        [p]Amikor magadhoz térsz, a fejed lüktet, a szád kiszáradt. A nap magasabban áll, mint amikor az ágyúgolyó becsapódott. Az lehetetlen persze… nem, nem lehet, hogy egy teljes nap múlt volna el![/p]
        [p]Már július 3-a van. Eszméletlen voltál egy teljes éjszaka.[/p]
        [p]– Hahó! – Kiáltás visszhangzik a hegytetőn.[/p]
        [p]– Itt jönnek, fiúk![/p]
        [p]Lenézel. Szürke ruhás emberek rohannak feléd, lőnek, ordítoznak, mint az őrültek. Lekuporodsz egy fa mögé, mialatt a kék és szürke egyenruhások egymásra lőnek.[/p]
        [p]Annyi puskát sütnek el, hogy a füst sűrű ködként borítja a földet. A szélirány változik, és még egy csoport szürke egyenruhást látsz fölfelé rohanni. Az egyiknél zászló van, a konföderációs csillagokkal, egy másik a kalapját lengeti egy magas póznán. Még mindig folytatódik a lövöldözés, a katonák összeesnek, vörös foltok tűnnek elő az egyenruhájukon. Rettenetes… mind meghalnak, és mind amerikaiak![/p]
        [p]Kiáltozás, puskaropogás, kürtharsogás, dobpergés siketít.[/p]
        [p]Végül az utolsó támadót is lelövik. Halotti csend lesz.[/p]
        [p]A domb aljában felnyög valaki. Leóvakodsz. Szürke egyenruhát visel, a lábát találták el.[/p]
        [p]Egy szakadt zászló hever mellette. Gyorsan tépést csinálsz belőle, rászorítod a sebre.[/p]
        [p]– Köszönöm – mondja. Egy percre behunyja a szemét, majd rád néz. – Nincs mit tenni.[/p]
        [p]– Hozok orvost – mondod.[/p]
        [p]– Jól van. Nem fáj olyan nagyon. Előbb vagy utóbb biztos elérnek hozzám is. Vannak, akik súlyosabb sebesültek, nekik még sürgősebb az orvos. John Doodley közlegény vagyok – mondja. – Magát hogy hívják?[/p]
        [p]Bemutatkozol.[/p]
        [p class="inlineImage" data-img="100"][/p]
        [p]– Magának igazán nem itt volna a helye – szól. – De hát azt hiszem, senkinek sem itt az igazi helye…[/p]
        [p]Bólintasz. Ő legalább életben van. Sokan fekszenek szanaszét a hegytetőn, és egyik sem él. Mögötted megszólal valaki:[/p]
        [p]– Piszkos jenki![/p]
        [p]Megfordulsz. A lázadók egyik őrmestere fekszik ott az oldalán, karabélya rád mered. Azt gondolja, hogy az ellenséghez tartozol. Magyarázatra nincs idő… ugorj, mielőtt lő! De hová? Néhány hónappal későbbre ugyanide, vagy Washington D.C.-be két évvel későbbre, és nézz körül a könyvtárban. De gyorsan![/p]
    </text>
    <next id="104">Ugorj pár hónapot előre 1863 novemberébe!</next>
    <next id="88">Ugorj Washington D. C-be 1865-be!</next>
    <hint>Hová mégy? Megmutatja az időrend.</hint>
  </p>
  <p id="103">
    <text>
        [p]Ott hagyod a farönkbe vágott fejszét, és elindulsz arrafelé, ahol Harriet Tubman, Lee Ann és Sarah Mae rejtőznek.[/p]
        [p]– Hé! – szólal meg valaki. Erős kezek ragadnak meg. – Mit fogtunk itt?[/p]
        [p]Ó, nem! Sápadt arcot látsz a sötétben derengeni. Nagyot rúgsz, és elkapod az ember lábát.[/p]
        [p]– Jaj! Te rohadék![/p]
        [p]Kiszabadítod magad a szorításból, és rohansz el onnan, Harriet és Deanék irányába. Ha egy kissé lassúbb vagy, elkerülhetted volna ezt az embert. Most tévútra kell vezetned Harriették miatt. A férfi követ a sötétben, kiabál. Reméled, hogy Harriet is meghallja.[/p]
        [p]Futás közben valami fontos jut az eszedbe. Az adatbank szerint Thomas Deant négy ember szabadította ki fejsze segítségével. Ha visszavitted volna a fejszét a rád váró három emberhez, akkor sem változtattad volna meg a történetet. A valóságban is így történt. Már túl késő. Üldöződ itt liheg a nyomodban. De nem lát téged. Ugorj![/p]
    </text>
    <next id="112"></next>
  </p>
  <p id="104">
    <text>
        [p]1863. november 19-én a Temető-dombon vagy.[/p]
        [p]Hűvösebb lett, a füst is felszállt. Csöndes a csatamező, de amerre a szem ellát, felrobbant ágyúk, törött kocsikerekek, rozsdás puskák, mellettük kék és szürke sapkák, kalapok.[/p]
        [p]Fáradt vagy, elhatározod, hogy valami helyet keresel, ahol ehetsz és megmosdhatsz. A hegytetőn elindulsz Gettysburg felé. Az úton minden az elmúlt csatát idézi: szétdúlt sátrak, kiégett szekerek, még néhány viseltes csizma is. Mintha még füstös lenne a levegő, pedig tudod, hogy a gettysburgi csata hónapokkal ezelőtt zajlott le.[/p]
        [p]A városban meghallod, hogy azon a napon avatják a nemzeti temetőt, ingyenebédet adnak, és az Egyesült Államok elnöke, Abraham Lincoln is ott lesz – eldöntöd, hogy te is.[/p]
        [p]Mész a tömeg után. Sokan vannak. A férfiak magas selyemcilindert, az asszonyok sok alsószoknyás, bő ruhát viselnek. Egy asztalon gyümölcsöt, szeletelt húst és kenyeret találsz. Veszel az ételből, eszegeted, míg körüljárod a nagy emelvényt. Azon sötét öltönyös, cilinderes férfiak ülnek. Egyszer csak az egyik feláll. Az arca egy pénzérméről ismerős. Abraham Lincoln! Beszélni kezd:[/p]
        [p]– Nyolcvanhét évvel ezelőtt atyáink új nemzetet hoztak létre ezen a kontinensen, olyan nemzetet, mely szabadságban fogant, és azt hirdeti, hogy minden ember egyenlőnek teremtetett.[/p]
        [p]Az első sor felé araszolsz a tömegben, hogy jobban láss és hallj. Az emberek morognak a tolakodás miatt.[/p]
        [p]– Most véres polgárháborút vívunk – mondja Lincoln –, mely veszélyezteti nemcsak a mi nemzetünket, hanem bármely más, szabadságnak elkötelezett nép létét is. E polgárháború nevezetes csataterén jöttünk most össze…[/p]
        [p]Tovább beszél a bátor férfiakról, a háborúról és az ország előtt álló nagy feladatról. Szavai kissé régimódiak, mások, mint a te jelenedben, a te idődben – mégis megérted, miről beszél. Szomorú a háború miatt, gyászolja a megölteket. Az egész országnak össze kell fognia, mondja, különben nem marad fenn.[/p]
        [p]Ráébredsz, hogy ez a híres gettysburgi beszéd, amelyet a te idődben véstek be a Lincoln-emlékmű falába Washington D.C.-ben.[/p]
        [p]Lincoln egy papírra tekint, és folytatja a szónoklatot. A papír alig nagyobb egy borítéknál.[/p]
        [p]Aztán egész hirtelen vége. Ilyen rövid beszéd! Politikusok a te idődben órákon át… Lincoln csak néhány percig.[/p]
        [p class="inlineImage" data-img="105"][/p]
        [p]Abraham Lincoln nagy ember. Te tudod, hogy az ország fenn fog maradni, de ezt itt és most még Lincoln se tudhatja biztosan. Szavai reményt árasztanak. Bárcsak megmondhatnád neki, hogy a háborúnak nem egész két év múlva vége, és ez a csata volt a fordulópont![/p]
        [p]De a történelmet nem változtathatod meg. Más a küldetésed. Vissza kell menned, hogy információt szerezz, hogy oda juss, ahol lenned kell.[/p]
    </text>
    <next id="88"></next>
  </p>
  <p id="108">
    <text>
        [p]Harriettel szekéren utazol a New York állambeli Troyból Philadelphiába 1859 tavaszán. Utazás közben látod a friss, zöld növényzetet, a téli álomból feléledt virágokat. Milyen kár, gondolod, hogy pár év múlva polgárháború lesz, háború, melyben az emberek ezrei halnak meg![/p]
        [p]Philadelphiában Harriet bemutat Lee Ann Deannek. Elmondod neki a saját történetedet.[/p]
        [p]– Él? Thomas életben van?! Ó, Istenem, köszönöm neked![/p]
        [p]Fiatalasszony lép be a szobába, nálad vagy tíz évvel lehet idősebb. Ismerősnek tűnik. Egy pillanat múlva rájössz, kicsoda: Sarah Mae Dean – a lány, akit Sarah Mae Jeffersonként ismertél. Thomas és Lee Ann Dean lánya.[/p]
        [p]Sarah Mae felvillanyozódik a hírektől. Ragyogva néz rád.[/p]
        [p]– Valahonnan ismerős vagy nekem – mondja. – Mintha olyasvalaki lennél, akit régóta ismerek.[/p]
        [p]Mosolyogsz, de nem szólsz erre semmit. Nem értenék meg az időutazást még akkor sem, ha elmagyaráznád.[/p]
        [p]Az asszonyok leülnek, és eltervezik Thomas Dean kiszabadítását. Elmennek Délre, és ott megtudakolják, hogy hol fogták el Thomast, hol van most. Aztán éjszaka odalopódznak és kiszabadítják.[/p]
        [p]Pofonegyszerű terv. De valami elgondolkoztat. Thomas nem olyannak látszott, mint aki belenyugszik az elfogatásába. Miért nem szökött még meg? Lehet, hogy a seb veszélyesebb volt, mint hitte? És ha meghalt?[/p]
        [p]Nos, találd ki?[/p]
    </text>
    <next id="122"></next>
  </p>
  <p id="110">
    <text>
        [p]Felsegíted a fekete asszonyt, akit az őr leütött.[/p]
        [p]– Minden rendben? – kérded.[/p]
        [p]– Azt hiszem – feleli.[/p]
        [p]A tömeg egy-két háztömbnyivel odébbhullámzik:[/p]
        [p]– Maga Harriet Tubman? – érdeklődsz.[/p]
        [p]– Én Istenem, dehogy! Catawba Jackson a nevem.[/p]
        [p]Felsóhajtasz. Megint tévedtél. Az emberek után sietsz, de amire a sarokhoz érsz, mintha ritkulna a tömeg.[/p]
        [p]– Mi történt? – kérdezed az egyik embertől.[/p]
        [p]– Nalle meglépett! – vigyorog. – Egy asszony szabadította ki, és elpucoltak.[/p]
        [p]Ó, nem![/p]
        [p]– Merre mentek?[/p]
        [p]– Átvertek! Mindenkit átvertek! Ugye, milyen nagyszerű?[/p]
        [p]A te szempontodból nem. Megint elvesztetted, éppen, amikor már nyomon voltál.[/p]
        [p]Az út közepén állsz, rettenetesen érzed magad, amikor egy vitatkozó csoport siet el melletted. Rád se hederítenek, és mire észbe kapsz, az egyik beléd botlik, fellök.[/p]
        [p]Megpróbálsz félregurulni az útból, de egy másik is elbotlik, majdnem rád esik. Arrébb ugrik, hogy kikerüljön, de a csizmájával jól hátba rúg.[/p]
        [p]Hibát követtél el. A másik asszonyt kellett volna követned. A nagy zűrzavarban nem fogják észrevenni, ha eltűnsz. Ugorj visasza egy-két órányit, és próbálkozz újból![/p]
    </text>
    <next id="120"></next>
  </p>
  <p id="112">
    <text>
        [p]A New York állambeli Troyban nyomakodik, lökdösődik a tömeg, de az az asszony, aki elesett, felugrik, rávág a katonára, aki ellökte. Tudod, hogy a másik asszony Harriet, mert emlékszel, hogy időnként réveteggé válik egy gyerekkori fejsérülés miatt. Néha ezért olyan, mintha aludna, vagy transzba esett volna.[/p]
        [p]Sodródsz a tömeggel, próbálod utolérni az aszszonyt. A kiabálás felerősödik, Nalle fogvatartóit félrelökik. A fogoly váratlanul kiszabadul. Ketten, egy férfi és egy nő, vonszolják. A tömeg szélén lassan követed őket.[/p]
        [p]A Dock Street végére viszik egy csónakhoz, és segítenek a beszállásban. Aztán akik a csónakban várakoztak, áteveznek a folyón. Készen állhattak, hogy elmenekítsék Nalle-t.[/p]
        [p]Most itt az alkalom! Az alacsony, fekete asszonyhoz lépsz.[/p]
        [p]– Harriet Tubman? Felnéz.[/p]
        [p]– Az vagyok. Végre! Fellélegzel.[/p]
        [p]– Beszélhetnék magával? Bólint.[/p]
        [p]– Persze. De induljunk, itt nem tanácsos maradni. Nem hiszem, hogy Mr. Charles Nalle kiszabadításáért meg fognak dicsérni.[/p]
        [p]Két faház közti keskeny sikátoron, majd egy rövid utcán át kalauzol.[/p]
        [p]– Erre laknak a barátaim – mondja. Harriet bevezet egy kis házba.[/p]
        [p]Végre alaposan szemügyre veheted. Nem valami magas, csak öt láb körüli lehet, arckifejezése kedves, de határozott. A homlokán sebhely van. Ez biztos a gyermekkori sérülés nyoma. Harriet a házban bemutat egy férfinak és egy asszonynak. Az asszony ajánlkozik, hogy teát készít. Míg távol van, Harriet megkérdezi:[/p]
        [p]– Miről akar velem beszélni?[/p]
        [p]Tucatnyi kérdésed van, de az első, ami az eszedbe jut, a sebhellyel kapcsolatos.[/p]
        [p]– Hogyan történt? – érdeklődsz. – Ha nem veszi tolakodásnak…[/p]
        [p]Elneveti magát.[/p]
        [p]– Dehogy veszem. Még gyerekkoromban volt a gazdámnak egy hitvány felügyelője, aki hajszolta a rabszolgákat. Egyszer egy fiú abbahagyta a munkát, és pihent egy keveset. A felügyelő észrevette, korbáccsal ütni-verni kezdte, üldözőbe vette. Futottam utánuk, s könyörögtem, ne bántsa a fiút. A felügyelő felkapott egy jókora követ, és a fiúhoz vágta. Azt hiszem, az útjába kerültem, mert egyenesen a fejemen talált.[/p]
        [p class="inlineImage" data-img="115"][/p]
        [p]A másik asszony megérkezett a teával. Harriet mosolyogva néz rád.[/p]
        [p]– Ezért keresett, hogy ezt megkérdezze?[/p]
        [p]– Nem, asszonyom. Történetek keringenek a „földalatti vasútról”, és abban az időben… – Nem folytatod. Majdnem azt mondtad: „a háború idején”, de mert a polgárháború még el sem kezdődött, Harrietnek még nem beszélhetsz róla. Helyette azt mondod: mostanában.[/p]
        [p]– Miért akar tudni erről?[/p]
        [p]– Nem akarom bajba keverni – feleled. – De nagyon fontos.[/p]
        [p]Bólint.[/p]
        [p]– Jól szoktam megítélni az embereket. Azt hiszem, magában megbízhatok. Mit akar tudni?[/p]
        [p]– Először is: ismer-e egy Thomas Dean nevű embert?[/p]
        [p]Harriet mosolyog.[/p]
        [p]– Persze. Csak a „földalatti vasúton” más a neve. Joshuának nevezi magát.[/p]
        [p]– Joshua – mondod. – Úgy értem, Thomas.[/p]
        [p]– Igen. Nyoma veszett, amikor a feleségét akarta kimenteni. Valószínűleg megölték.[/p]
        [p]– Nem! – tiltakozol. – Én…[/p]
        [p]Megint abbahagyod. Óvatosan kell fogalmaznod: tíz évvel ezelőtt sokkal fiatalabb lettél volna… talán túl fiatal, hogy Thomasszal utazz a „földalatti vasúton”.[/p]
        [p]– Én… tudok arról az útról – mondod. – Thomas a lábán sérült meg.[/p]
        [p]– Élve fogták el?[/p]
        [p]– Igen.[/p]
        [p]Harriet elmosolyodik.[/p]
        [p]– Lee Ann boldog lesz, ha meghallja. És a lányuk, aki már felnőtt, és férjhez ment, el lesz ragadtatva, ha megtudja, hogy a papája él. – Harriet bólint, majd folytatja: – Azt hiszem, vissza kell mennünk, hogy kihozzuk Thomast, ha már tudjuk, hol van.[/p]
        [p]Rámosolyogsz. Visszamosolyog.[/p]
        [p]– Nagy szolgálatot tettél – vált át tegezésre. – Mit is akartál kérdezni?[/p]
        [p]Fellélegzel. Végre! Küldetésed a befejezéséhez közeledik.[/p]
        [p]Kopognak az ajtón, majd dörömbölés hallatszik.[/p]
        [p]– Kinyitni! A seriff emberei![/p]
        [p]– Gyorsan! A hátsó ajtón! – mutatja a szemben ülő férfi.[/p]
        [p]Harriettel felugrotok, és rohantok a hátsó ajtóhoz. Magas palánk övezi a kertet. Valaki a kaput veri, hogy bejusson.[/p]
        [p]– Át kell mászni! – mutat Harriet a kerítés sarkára.[/p]
        [p]Engedelmeskedsz. Mászás közben hallod, hogy az asszony, aki a teát készítette, búcsúzik:[/p]
        [p]– Sok szerencsét, Mózes![/p]
        [p]Harriet, akár egy nyúl, olyan ügyesen ugorja át a kerítést. A sarkon befordul valaki.[/p]
        [p]– Ott vannak![/p]
        [p]– Fussunk! – szól Harriet. – Sok pénz üti a markukat, ha engem elkapnak.[/p]
        [p]Szót fogadsz. Bármelyik pillanatban ugorhatnál az időben, de nem teszed, nagyon közel állsz küldetésed teljesítéséhez.[/p]
        [p]Miután néhány sikátoron átcikáztok, sikerül az üldözőket lerázni. Levegő után kapkodsz, Harriet pedig nevetve kérdi:[/p]
        [p]– Talán azt is meg tudod mondani, hol fogták el Thomas Deant?[/p]
        [p]Pár pillanatig gondolkodsz. A helyre emlékszel, ám abban nem vagy biztos, hogy el is tudnád magyarázni az utat. De az biztos, hogy felismered.[/p]
        [p]Elmondod ezt Harrietnek.[/p]
        [p]Bólint.[/p]
        [p]– Nos, nem kívánhatom, hogy velünk tarts. Túlságosan veszélyes. Mit is akartál kérdezni?[/p]
        [p]Rázod a fejed. Hiszen épp erre szeretnél választ kapni! Most odamehetsz, és saját magad győződhetsz meg az igazságról![/p]
    </text>
    <next id="108"></next>
  </p>
  <p id="118">
    <text>
        [p]Elmész a sírtól a kis temetőben, intesz Harriet Tubmannak.[/p]
        [p]– Jövök én is Thomast kiszabadítani – mondod. Nem azért mentél át annyi kalandon, hogy most[/p]
        [p]esetleg megszakadjon a kapcsolatotok. A küldetésed kevés híján teljesítetted, nem lenne bölcs dolog Harrietet most szem elől téveszteni, akármilyen rövid időre is.[/p]
        [p]Lee Ann és Sarah Mae Dean a hikorifa mögött rejtőznek, onnan figyelnek egy düledező viskót.[/p]
        [p]– Ott van bent! – suttogja Lee Ann, amikor Harriettel a fához értek.[/p]
        [p]– Igen – szól Sarah Mae –, de olyan furán mozog![/p]
        [p]– A lábát találták el – szólsz közbe.[/p]
        [p]– Lehet, de attól nem járna így.[/p]
        [p]Óvatosan mind a négyen odalopództok a kunyhóhoz. Te előremégy, hogy bekukkants az ablakon. Igen, az ott Thomas. Egyedül. És megérted, miért mozog olyan furcsán: vastag lánccal kötötték a falhoz.[/p]
        [p]Nem csoda, hogy ennyi év alatt sem szökött meg.[/p]
        [p]Gyorsan tájékoztatod a többieket.[/p]
        [p]– Kicsit odébb egy fejszét láttam egy tuskóban – mondja Harriet. Rád néz. – Szaladj, és hozd el! Mi hárman itt őrködünk, amíg vissza nem térsz.[/p]
        [p]Már futsz is, hogy megkeresd a fejszét.[/p]
        [p]Ó, igen, látom a nyelét, épp egy farakás mögött… Várj! Egyedül vagy a sötétben, a fejszét bámulod. Megteheted ezt? A történelmet nem változtathatod meg! Ha a fejszét odaviszed Harrietnek, megváltoztatja ez az eseményeket?[/p]
        [p]Mit tegyél?[/p]
    </text>
    <next id="103">Eredj vissza, és mondd azt Harrietnek, hogy nem találtad meg a fejszét!</next>
    <next id="123">Vidd oda a fejszét!</next>
  </p>
  <p id="120">
    <text>
        [p]1859. április 27., Troy, New York állam. A délután hűvös, de nem hideg. Lökdösődő, kiabáló tömeg közepén találod magad. Egy táblát veszel észre, amely mutatja, hogy a State Street és a First Street sarkán vagy.[/p]
        [p]– Mi történik itt? – kérded a melletted álló embert.[/p]
        [p]A túloldali épület második emeleti ablakára mutat.[/p]
        [p]– Charles Nalle van Mr. Beach irodájában. Felnézel az ablakra.[/p]
        [p]Világos bőrű néger alakja látszik az ablakban, nézi a tömeget. Egy fekete a tömegnek kiabálja:[/p]
        [p]– A nevem William Henry! Odafenn van a barátom. Azt mondják, Virginiában rabszolga, és visszaviszik. De ez nem igaz! Szabad emberként élt![/p]
        [p]A tömeg egyetértően, mérgesen morajlik:[/p]
        [p]– Igen.[/p]
        [p]– Igaza van![/p]
        [p]– Ez tisztességtelen![/p]
        [p]– Figyelj! Itt jönnek.[/p]
        [p]Kinyílik az épület ajtaja, és kivezetik Charles Nalle-t. A kezét megláncolták.[/p]
        [p]A tömeg felzúg, a rab felé nyomul. Hárman is nyúlnak Nalle után: két fekete asszony és egy fehér ember.[/p]
        [p]Körülötted mindenki átkozódik, kiabál. Hirtelen elveszted az egyensúlyod. Veszélyes a tömeg. Talán jobb lenne innen elkerülni.[/p]
        [p]Felállsz. Maradj itt, bár a tömeg összetaposhat? Vagy próbálkozz másfelé?[/p]
    </text>
    <next id="95">Maradj itt!</next>
    <next id="64">Ugorj Baltimore-ba!</next>
  </p>
  <p id="122">
    <text>
        [p]A marylandi templom kis temetőjében egy sírkőnek támaszkodsz. Majdnem tíz évvel ezelőtt már jártál itt, 1849-ben, amikor egy rabszolgacsoporttal találkoztál, akik szabad területre akartak menekülni. Te csak néhány nappal vagy idősebb, de a tíz év alatt a templom megkopott, a sírkövek viharvertek lettek.[/p]
        [p]– Pszt![/p]
        [p]Suttogást hallasz, megfordulsz.[/p]
        [p]– Minden rendben? Megnyugszol. Csak Harriet az.[/p]
        [p]– Igen – leheled. – Megtudták, hol van Thomas?[/p]
        [p]– Igen. A Jasper-ültetvényen. Lee Ann és Sarah Mae a rabszolganegyedet figyelik most, hátha ott meglátják.[/p]
        [p]Él. Remek![/p]
        [p]– Most mi lesz?[/p]
        [p]– Odamegyek. Jössz vagy maradsz? Egy percig tétovázol. Mit tegyél?[/p]
    </text>
    <next id="98">Maradj, és várakozz itt!</next>
    <next id="118">Tarts Harriettel!</next>
    <hint>Mi a feladatod?</hint>
  </p>
  <p id="123">
    <text>
        [p]Az éjszakába mosolyogva bámulod a fejszét. Nem tudod eldönteni, hogy ugorj-e az időben. De aztán eszedbe jut, hogy mégsem okozhat gondot, ha elviszed a fejszét, és segítesz Harrietnek és Deanéknek kiszabadítani Thomas Deant az ültetvényről. Az adatbank szerint ugyanis Thomas Deant négy ember szabadította ki balta segítségével. Részt veszel a történelemben, de nem változtatod meg.[/p]
        [p]Gyorsan kihúzod a fejszét a nedves fából. A tuskó csikorogva enged. Visszasietsz a többiekhez, s látod, hogy közben valaki az ültetvény főépülete felé igyekszik. Huh, ez veszélyes helyzet volt! Ha pár perccel korábban érkezel, éppen belebotlottál volna.[/p]
        [p]A rabszolgaszállásnál meglóbálod a baltát.[/p]
        [p]– Itt van – suttogod.[/p]
        [p]– Nagyszerű! – mondja Harriet. – Add ide! Elveszi a fejszét, majd belöki az ajtót. Thomas Deant látod két gyertya fényében. Thomas felugrik.[/p]
        [p]– Ki van ott? – aztán felismeri Lee Annt, a feleségét. – Hát eljöttél értem? – motyogja Thomas.[/p]
        [p]– Persze – szól Lee Ann mosolyogva. – Csak kellett hozzá egy kis idő.[/p]
        [p class="inlineImage" data-img="125"][/p]
        [p]– Álljatok hátrébb! – parancsolja Harriet. Fölemeli a fejszét, keményen lesújt. Szikrázik a lánc, ahol az éles penge éri, de a lánc nem enged. Harriet újból a magasba lendíti a szerszámot.[/p]
        [p]– Azt hiszem, jön valaki – szólal meg Sarah Mae. Harriet is hallja, újból lesújt a láncra. Az még[/p]
        [p]mindig ellenáll. Hangokat hallani a sötétben.[/p]
        [p]– Siess! – sürgeti Lee Ann.[/p]
        [p]Harriet erőt gyűjt, megsuhintja harmadszorra is a fejszét. Fém csattan a fémre, és… a lánc enged. Thomas Dean szabad.[/p]
        [p]– Gyerünk el innen, de gyorsan! – szól Harriet.[/p]
        [p]– Nos – mondja Harriet később –, valamit kérdezni akartál tőlem.[/p]
        [p]Mosolyogva ingatod a fejed.[/p]
        [p]– Nem, asszonyom. Már nem kell semmit sem kérdeznem.[/p]
        [p]És tényleg nem. Azzal, hogy segítettél Harrietnek kiszabadítani Thomas Deant, megtudtad a választ is. A naplóban helyesen állt: ott voltál, és magad is láttad. Befejezted a küldetésed.[/p]
        [p]– Akkor én megyek – mondod, és sarkon fordulsz. Amikor már nem látnak, elmosolyodsz. Ideje hazatérni.[/p]
    </text>
    <reward id="logo4" useSeriesId="true" />
    <victory />
  </p>
</content>