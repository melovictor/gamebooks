<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/tm.xsd">
  <p id="back_cover">
    <text>
        [p]Az Időgép ezúttal sok millió évet ugrik majd, és ti különös állatok, valóságos szörnyek között találjátok magatokat! A mocsarak párolgó mélyeiből óriásgyíkok másznak elő, a fák ágai között bőrszárnyú lények röpködnek…[/p]
    </text>
    <next id="background"/>
  </p>
  <p id="background" display="A küldetés">
    <text>
        [p]Küldetésed az, hogy visszatérj a mezozoikumba (a dinosaurusok korába), és felkutass egy kicsinyke állatot, amelyet úgy hívtak, hogy [em]archeopteryx[/em].[/p]
        [p]A tudósok úgy vélik, hogy feltehetően az archeopteryx volt az első [em]madár[/em]. A megtalált kövületek szerint az [em]archeopteryx[/em] csontjai közül sok a madarakéhoz, sok pedig egy apró dinosauruséhoz, a [em]coelurosaurusé[/em]hoz hasonlított. Ráadásul az archeopteryx testét a madarakra jellemző tollak fedték.[/p]
        [p]Ha a madarak az archeopteryxból fejlődtek ki, az archeopteryx pedig a coelurosaurusból, akkor fogalmazhatunk úgy is, hogy a madarak a dinosaurusok élő leszármazottai![/p]
        [p]A feladatod az, hogy figyeld meg az archeopteryxot a maga korában, és készíts róla fényképet. E küldetés sikere egyszer és mindenkorra be fogja bizonyítani, vajon a madarak valóban a dinosaurusoktól származnak-e.[/p]

        [p class="sectionTitle"]Felszerelés[/p]
		[p]Hogy megkezdhesd utazásodat a mezozoikus korban, különleges expedíciós felszerelésre lesz szükséged. Ennek a következőket kell tartalmaznia: hátizsák, kempingtűzhely, felfújható csónak, bozótvágó kés, iránytű, kulacs, túrabakancs, elsősegélydoboz, sátor, fényképezőgép (hogy az archeopteryxot megörökíthesd), távcső, kábítólövedékes fegyver, vízálló gyufa, hálózsák, evőeszközök, zseblámpa, kempinglámpa, kötél és élelmiszer. Elővigyázatosságból még egy pótfelszerelést is magaddal kell vinned.[/p]
		[p class="inlineImage" data-img="equipment"][/p]

        [p class="sectionTitle"]Adatbank[/p]
        [p]Az első dinosaurus több mint 205 millió évvel ezelőtt jelent meg a Földön, az utolsó pedig megközelítőleg 63 millió évvel ezelőtt pusztult el. Ezek a különös állatok 140 millió éven át éltek bolygónkon.[/p]
        [p]A legelső dinosaurusok idejében a földrészek még összefüggő tömböt alkottak. Ezt az időszakot hívták a [em]triászkor[/em]nak. A két következő időszak, a [em]jura[/em]- és a [em]krétakor[/em] során a földrészek eltávolodtak egymástól, és lassan kialakult a ma ismert alakzat.[/p]
        
        [table class="middleTable"]
            [tr][td]
                [img src="resources/tm2/earthJura.jpg" /]
            [/td][td]
                [strong]A Föld a jurakorban[/strong]
            [/td][/tr]
            [tr][td]
                [img src="resources/tm2/earthCreta.jpg" /]
            [/td][td]
                [strong]A Föld a krétakorban[/strong]
            [/td][/tr]
            [tr][td]
                [img src="resources/tm2/earthQuarter.jpg" /]
            [/td][td]
                [strong]A Föld a negyedkorban (napjainkban)[/strong]
            [/td][/tr]
        [/table]

        [p]Több mint háromszáznegyvenféle dinosaurus jártkelt e változó kontinenseken keresztül-kasul. Volt köztük nagy, volt köztük kicsi, s volt, amely csak hajszálnyival nőtt egy madárnál nagyobbra. E kisebb dinosaurusok közé tartozott a [em]coelurosaurus[/em] is, amelyből küldetésed tárgya, az [em]archeopteryx[/em] kifejlődött. Akárcsak a coelurosaurusok, az archeopteryx is rovarokkal táplálkozott, s az otthona az erdő volt. A coelurosaurusokkal ellentétben a testét tollak borították![/p]
        [p]A következő oldalakon megismerkedhetsz néhány fontosabb dinosaurusszal, amelyek a [em]mezozoikum[/em] – a dinosaurusok kora – három szakaszában éltek. Tanulmányozd gondosan a képeket; megtudhatod róluk, melyik dinosaurus melyik időszakban élt, és milyen környezetben.[/p]
        [p]Ne felejtsd el, hogy az őstörténeti korokat tekintve a 140 millió év sokkal [em]korábbi[/em] időt jelöl, mint a 63 millió év. Ellenőrizheted az időrendi táblázatban szereplő példákon.[/p]

        [table class="middleTable centerDivisorTable"]
            [tr]
                [td]Millió év, i.e.[/td]
            [/tr]
            [tr]
                [td]570[/td]
            [/tr]
            [tr]
                [td]Prekambrium[/td]
                [td]Az élet hajnala a Földön[/td]
            [/tr]
            [tr]
                [td]500[/td]
            [/tr]
            [tr]
                [td]Kambrium[/td]
            [/tr]
            [tr]
                [td]430[/td]
            [/tr]
            [tr]
                [td]Ordovícium[/td]
            [/tr]
            [tr]
                [td]395[/td]
            [/tr]
            [tr]
                [td]Szilur[/td]
                [td]Az első szárazföldi növények[/td]
            [/tr]
            [tr]
                [td]345[/td]
            [/tr]
            [tr]
                [td]Devon[/td]
                [td]Az első kétéltűek[/td]
            [/tr]
            [tr]
                [td]280[/td]
            [/tr]
            [tr class="horizontalDivider"]
                [td]Perm[/td]
                [td]A mai rovarok megjelenése[/td]
            [/tr]
            [tr]
                [td]225[/td]
            [/tr]
            [tr]
                [td]Triász[/td]
                [td]Az első dinoszauruszok[br /]Az első emlősök[/td]
            [/tr]
            [tr]
                [td]195[/td]
            [/tr]
            [tr]
                [td]Jura[/td]
                [td]A dinoszauruszok elterjedése[/td]
            [/tr]
            [tr]
                [td]135[/td]
            [/tr]
            [tr]
                [td]Kréta[/td]
                [td]Az első virágos növények[/td]
            [/tr]
            [tr class="horizontalDivider"]
                [td]65[/td]
                [td]Az utolsó dinoszauruszok[/td]
            [/tr]
            [tr]
                [td]Harmadkor[/td]
                [td]A patás emlősök és a majmok megjelenése[/td]
            [/tr]
            [tr]
                [td]2[/td]
            [/tr]
            [tr]
                [td]Negyedkor[/td]
                [td]Az ember kora[/td]
            [/tr]
        [/table]
    
        [p class="inlineImage" data-img="dinoTrias"][/p]
        [p][strong]Triászkor[/strong] i. e. 225 milliótól 195 millióig[/p]
        [p]A [strong]Kuehnosaurus[/strong] – repülőhüllő (nem dinosaurus)[/p]
        [p]B [strong]Dimetrodon[/strong] – hüllő, megnyúlt tövisnyúlványai voltak (nem dinosaurus)[/p]
        [p]C [strong]Plateosaurus[/strong] – az egyik első növényevő dinosaurus[/p]
        [p]D [strong]Thrinaxodon[/strong][/p]
        [p]E [strong]Cynognathus[/strong] – szőrös, emlősszerű hüllők, a dinosaurusok és az emlősök ősei[/p]

        [p class="inlineImage" data-img="dinoJura1"][/p]
        [p][strong]Jurakor[/strong] i. e. 195 milliótól 135 millióig[/p]
        [p]A [strong]Camarasaurus[/strong] – a Saurischia családba tartozó növényevő dinosaurus, amelynek medencéje hüllőalkatú[/p]
        [p]B [strong]Diplodocus[/strong] – az egyik leghosszabb dinosaurus, szintén a Saurischia családból[/p]
        [p]C [strong]Stegosaurus[/strong] – növényevő dinosaurus, a gerincét csontlemezekből álló taréj borította[/p]
        [p]D [strong]Allosaurus[/strong] – hatalmas állkapcsú ragadozó[/p]
        [p]E [strong]Coelurosaurus[/strong] – fürge rovar- és húsevő dinosaurus[/p]

        [p class="inlineImage" data-img="dinoJura2"][/p]
        [p][strong]Jurakor[/strong] (folytatás) i. e. 195 milliótól 135 millióig[/p]
        [p]A [strong]Pterosaurus[/strong] – repülőhüllő, nem dinosaurus, az archeopteryxnak sem közeli rokona[/p]
        [p]B [strong]Plesiosaurus[/strong] – a dinosaurusok tengerben élő rokona[/p]
        [p]C [strong]Ichthyosaurus[/strong] – tengeri életmódot folytató őshüllő, halgyík, a dinosaurusok rokona[/p]
        [p]D [strong]Szitakötő[/strong] – a mai szitakötőnél nagyobb, s az egész mezozoikus korban igen elterjedt volt[/p]

        [p class="inlineImage" data-img="dinoCreta1"][/p]
        [p][strong]Krétakor[/strong] i. e. 135 milliótól 63 millióig[/p]
        [p]A [strong]Pachycephalosaurus[/strong] – púpos fejű dinosaurus[/p]
        [p]B [strong]Brachylophosaurus[/strong] – a Hadrosaurus családba tartozó, kacsacsőrszerű szájú, növényevő dinosaurus[/p]
        [p]C [strong]Tyrannosaurus[/strong] – 11 méter magas húsevő dinosaurus[/p]
        [p]D [strong]Virágos cserjék[/strong] – e növények először ebben az időszakban jelentek meg[/p]

        [p class="inlineImage" data-img="dinoCreta2"][/p]
        [p][strong]Krétakor[/strong] (folytatás) i. e. 135 milliótól 63 millióig[/p]
        [p]A [strong]Pterandon[/strong] – repülőhüllő, nem dinosaurus[/p]
        [p]B [strong]Triceratops[/strong] – növényevő, orrszarvú dinosaurus[/p]
        [p]C [strong]Ankylosaurus[/strong] – növényevő, páncélos és csökevényes farkú dinosaurus[/p]
        [p]D [strong]Deinonychus[/strong] – karmos ujjú, húsevő dinosaurus[/p]
        [p]E [strong]Virágos cserjék[/strong] – e növények először ebben az időszakban jelentek meg[/p]

        [p]Az első teendőd tehát az, hogy megállapítsd, melyik időszakban élt az archeopteryx: a triászban, a jurában vagy a krétában.[/p]
        [p]Másodszor pedig azt kell kiokoskodnod, hogy abban az időszakban [em]hol[/em] élt. Akkor már csak meg kell találnod, és le kell fényképezned.[/p]
        [p]Légy óvatos! Amint azt magad is látni fogod, a dinosaurusok korában hemzsegtek az óriási őshüllők, olyanok, mint a növényevő [em]brontosaurus[/em], a húsevő [em]tyrannosaurus[/em] és más rendkívüli élőlények, amelyekhez fogható azóta sem élt e Föld kerekén.[/p]
    </text>
    <next id="1"></next>
  </p>
  <p id="1">
    <text>
        [p]Amikor megérkezel, mocsárban találod magad, térdig süppedve a meleg vízbe.[/p]
        [p]Micsoda hőség van ebben a mezozoikus korban! És milyen lárma! Kísérteties hangok áradnak mindenfelől a sűrű, zöld dzsungelen át. Lépsz egyet előre, s hirtelen valami hullámzást észlelsz magad alatt a vízben. Egy irdatlan nagy kígyó siklott át a két lábad között.[/p]
        [p]Hátulról árnyék vetődik rád. Egy ötméteres óriás, egy igazi, élő dinosaurus közeledik feléd a fák között! Óriási száját kitátva letép valami lelógó, hosszú bogyófüzért. Az adatbankban látott képéről felismered: egy [em]hadrosaurus[/em].[/p]
        [p]Mögötte hat másik hadrosaurus dagonyázik az ingoványban. Furcsa rücskök díszlenek mindegyiknek a fején, és mind ugyanabból a zöld bogyóból lakmározik.[/p]
        [p]Ezek szerint pontosan a dinosaurusok reggelijébe pottyantál bele![/p]
        [p]A legközelebbi hadrosaurus félrehajtja a nyakát, s otromba nagy pofája csak centiméterekre kerül el téged, ahogy ott állsz. Az állat felhorkan, amint orrát először csapja meg emberszag. Majd hátsó lábára emelkedve elbődül, hogy még a levegő is belereszket. Erre a csapat többi tagja is felkapja a fejét, és súlyos léptekkel megindul feléd. Az első, ahogy élelmet szimatolva megfordul, nagyot csap roppant, vaskos farkával.[/p]
        [p]PUFF! Eltalál. Röpülve nekivágódsz egy másik dinosaurus kérges bőrű oldalának, onnan pedig visszacsúszol a bűzös posványba.[/p]
        [p]– Segítség! – ordítod, de egy lélek sincs az egész bolygón, aki értené a szavadat.[/p]
        [p]Hátad mögött árnyékot veszel észre. Az egyik hadrosaurus bámul le rád a magasból.[/p]
        [p]Hatalmas állkapcsát kitátva lehajol… és fogait belemélyeszti [em]zöld[/em] hátizsákodba.[/p]
        [p]Hát persze! Azt képzeli, hogy a zöld hátizsák valami zamatos gyümölcs lehet! Szerencse, hogy növényevő, és a fogai laposak, nem élesek.[/p]
        [p]A hadrosaurus felránt a sárból, s te ott hintázol hátizsákod szíjain lógva jó három méterre a föld felett![/p]
        [p]A magasból egy mezőt veszel észre, a messzeségben hegyeket és még több dinosaurust. A látvány csodás, de nincs kedved gyönyörködni benne, mert a szíjak kezdenek ám engedni, és zuhanás fenyeget.[/p]
        [p]– Na, eressz már! – kiabálsz, majd hátratekeredve orrba vágod a dinosaurust.[/p]
        [p]Az pislant egyet, és eltátja a száját. PUFF! Lepottyansz, de nem vissza a posványba, hanem a mocsár partjára.[/p]
        [p class="inlineImage" data-img="2"][/p]
        [p]Most már ideje volna az archeopteryx keresésére! indulnod.[/p]
        [p]CSATT! CSATT![/p]
        [p]A távolból különös hang üti meg a füledet. Semmilyen addig hallott hanghoz nem hasonlít. Olyasmi, mint amikor farönkök csattannak egymáshoz.[/p]
        [p]CSATT![/p]
        [p]Mi lehet?[/p]
        [p]Elhatározod, hogy ennek utánajársz.[/p]
    </text>
    <next id="11">Maradj ebben az időben! Kövesd a hangot!</next>
  </p>
  <p id="5">
    <text>
        [p]Sekély tengerben ácsorogsz, derékig a vízben. A messzeségben partvonalat veszel észre. A lábad körül halak rebbennek, ahogy megindulsz feléje. A szárazföldön azonban semmiféle teremtményt nem látni… még rovarokat sem.[/p]
        [p]Növényi életnek sincs valami sok nyoma. Mintha egy sivatag terülne el a szemed előtt.[/p]
        [p]Szédelegni kezdesz. Úgy érzed, menten összerogysz! És alig kapsz levegőt![/p]
        [p]Lehet, hogy nincs is megfelelő levegő! Az oxigént a zöld növények bocsátják ki magukból. Sok millió évbe telt, mire annyi oxigént termeltek, hogy az állatok számára belélegezhetővé vált a levegő.[/p]
        [p]Állatoknak azonban semmi jele. Meglehet, [em]annyira nagyol ugrottál vissza az időben[/em], hogy a levegő még nem alkalmas lélegzésre! Nem termeltek még elég oxigént a növények.[/p]
        [p]Úgy tűnik, súlyos hibát követtél el![/p]
        [p]Ájulás kerülget. Nyomás, ugorj valamerre az időben, akárhová, ahol levegőhöz jutsz![/p]
    </text>
    <next id="13"></next>
  </p>
  <p id="6">
    <text>
        [p]Sűrű cserjésben találod magad.[/p]
        [p]Száz méterrel odébb valami jószág ugrándozik tova. Úgy fest, mint egy túl nagyra nőtt, gyíkfejű kenguru.[/p]
        [p]Na, ideje felkászálódni, és…[/p]
        [p][em]Bumm![/em][/p]
        [p]Valami leütött! Elvágódsz, és begurulsz az ágas-bogas bozótba. A felszerelésed szétszóródik a hátizsákból. Nem tanultak ezek a dinosaurusok jó modort?[/p]
        [p]Felnézel. Fekete szemű és tömpe orrú behemót pofa bámul rád. A szájából rothadó növények fanyar szaga árad. Lapos fogai közül odatapadt páfrány lóg kifelé.[/p]
        [p]Az állat előrelép, és kitátja a száját. Ha ez arra készül, hogy bekapjon téged, jobban teszed, ha védekezel![/p]
        [p class="inlineImage" data-img="6"][/p]
    </text>
    <next id="62">Lásd el ennek a szörnynek a baját a kábítófegyvereddel</next>
    <next id="52">Próbálj meg kitérni az útjából</next>
    <hint>Mit falatozik éppen?</hint>
  </p>
  <p id="7">
    <empty />
  </p>
  <p id="8">
    <text>
        [p]Füves tisztáson átfutó patak partján találod magadat. A túlparton tojásokkal teli fészken akad meg a szemed. Elhatározod, hogy közelebbről is szemügyre veszed.[/p]
        [p]Először is át kellene evickélned a patakon. Melletted hatalmas, majd tízméteres farönk hever. Felugrasz rá, és egyensúlyozva lépkedsz durva kérgén.[/p]
        [p]Félúton járhatsz, amikor úgy érzed, mintha a rönk tekeregni kezdene a talpad alatt.[/p]
        [p]Lepillantasz.[/p]
        [p]De hiszen ez a rönk [em]pislog[/em]! Az eleje felhasad, és irdatlan nagy, rózsaszín állkapoccsá válik. Az éles, fehér fogakon megcsillan a napfény.[/p]
        [p]Egy óriási krokodil hátán lovagolsz! Ekkora szörnyeteget még életedben nem láttál! A krokodil lejjebb merül, hogy megfordulva neked támadjon. De te beleveted magadat a vízbe, és úszol, hogy mentsd az irhád.[/p]
        [p class="inlineImage" data-img="8"][/p]
        [p]Az óriási állkapocs csak hajszálnyira véti el a célt, miközben négykézláb kikapaszkodsz a partra.[/p]
        [p]Megszárítkozol, aztán megkeresed a fészket a magas fűben.[/p]
        [p]Felveszel egy tojást, hogy megvizsgáld. Jókora, homokszínű, és legalább kétszer akkora, mint a tenyered.[/p]
        [p]Egyszerre csak hátulról neked ront valami. Dühös vijjogás tölti be a levegőt.[/p]
        [p]Hatalmas testű, tollas madár rikoltozik rád, hosszú, erőteljes lábával megpróbál odébb rugdosni a fészkétől. A hátizsákodat tartod pajzsként magad fölé.[/p]
        [p]A madár azonban nem hagyja magát! Neked ugrik, és gyomron rúg. Hál' istennek, az archeopteryx nem ilyen nagy és veszedelmes, mint ez![/p]
        [p]Ideje odébbállni. De merre? Előre vagy hátra?[/p]
    </text>
    <next id="27">Ugorj vissza 20 millió évet!</next>
    <next id="17">Ugorj előre 20 millió évet!</next>
    <hint>Madarat keresel ugyan, de nem ilyen hatalmasat.</hint>
  </p>
  <p id="11">
    <text>
        [p]Ahogy távolodsz a mocsártól, a csattogás egyre erősödik.[/p]
        [p]Legelőször is el kell rejtened a tartalék felszerelésedet valami biztonságos helyre. Ha netán elveszítenéd a holmidat, csak vissza kell ugranod ide a másikért, ahelyett hogy egészen a huszadik századba térnél vissza. Gondosan eldugsz hát mindent néhány szikladarab alá.[/p]
        [p]Nem messze előtted egy öt méter hosszú dinosaurus járkál fel-alá. Különös, tekegolyónyi dudor éktelenkedik a feje búbján. Ráismersz: egy [em]pachycephalosaurus[/em]. Megfordulsz, hogy odébb húzódj tőle, de mögötted ott áll egy másik.[/p]
        [p]A pachycephalosaurusok púpos koponyáikat egymásnak szegezve leszegik a fejüket. Fedezéket keresve lebuksz a sűrű aljnövényzetbe, amint támadásba lendülnek.[/p]
        [p]A két koponya egymásnak csattan! Hát ez volt az a hang![/p]
        [p]Odarohansz egy magnóliafához, el a párviadaltól. Észreveszed, hogy a kisebb dinosaurusok közül egy sem avatkozik bele a küzdelembe. Ők lennének a dinosaurus-csorda tehenei?[/p]
        [p]Úgy bizony. Mert a nagyobb púpos fejűek mind egy szálig beszállnak a csetepatéba. Hamarosan dühösen topogó, egymással viaskodó dinosaurusok csattogó gyűrűje vesz körül. Épp hogy sikerül félreugranod két, egymás koponyáját betörő küzdő fél útjából.[/p]
        [p]– Hé, vigyázzatok! – rikoltod. Persze fütyülnek rád.[/p]
        [p]Tőled jobbra, egészen közel egy nagydarab, vén bika kuksol a fák árnyékában. Ő nem verekszik, de éberen figyeli a fiatalabbakat. A fején mindenütt dudorok és forradások éktelenkednek. Mi lenne, ha felpattannál a hátára, és elmenekülnél vele?[/p]
        [p]Bár lehet, hogy a menekülésnek biztosabb módja, ha visszafelé ugrasz az időben.[/p]
    </text>
    <loseItem id="1002"/>
    <next id="24">Ha a vén dinosauruson akarsz elmenekülni</next>
    <next id="27">Ha ki akarsz kerülni a kutyaszorítóból, ugorj vissza egy évet</next>
    <hint>Miért vannak forradások a vén dinosaurus fején?</hint>
  </p>
  <p id="13">
    <text>
        [p]Kábultnak érzed magad. Valami különös dolog történik veled. Mintha megfagyott volna körülötted az idő. Az óceán, a szárazföld és a fény azonban roppant sebességgel változik, alakul.[/p]
        [p]A nappal egy csapásra éjbe fordul, majd hirtelen villanással nappalra vált. A Nap vakító csíknak látszik az égen. Teljes évek vonulnak el a szemed előtt.[/p]
        [p]Körülötted újra meg újra apró csemeték nőnek terebélyes fákká, hogy elszáradjanak, s nyomtalanul el is korhadjanak.[/p]
        [p]Hihetetlen! Az evolúció folyamata zajlik a szemed előtt! A szárazföldet íme növénytakaró borítja be. Őserdő! És az őserdő oly sebesen növekszik, hogy az egész valami roppant, zöld gomolygásnak tetszik.[/p]
        [p]Aztán a száguldás kezd lelassulni. Ismét érzékeled a napok múlását. Lábad alatt elmocsarasodik a táj. Fövenyes, száraz sávon találod magad a tenger és egy lápos tócsa között. A fák törzsén rovarok rágta odúkat fedezel fel.[/p]
        [p]Hirtelen fura kinézetű halakat veszel észre a tócsa vizében. Hogyan kerülhettek oda? Akkor a fövenyen megpillantasz egy halat, amelyik fickándozva szökdécsel a tenger felől a tócsa irányába. Ezek bizonyára az első kétéltűek, az első olyan lények, amelyek a szárazföldön és a vízben egyaránt megélnek. Ebből pedig az következik, hogy van már elegendő oxigén, hogy lélegezni tudj.[/p]
        [p]A tócsa egészen kiszárad, a kétéltűek azonban a szárazföldön maradnak. Nincs többé szükségük a vízre. Az időrendi táblázat szerint a devonkor vége felé járhatsz.[/p]
        [p]Az idő visszatér normális menetébe.[/p]
        [p]Mély lélegzetet veszel. A levegő kissé ritka még, de belélegezhető. [em]És oly jólesik![/em][/p]
        [p]Egyszer csak süllyedni kezdesz. A tócsa eltűnt, laza homokba merülsz lefelé.[/p]
        [p]Homokörvénybe kerültél![/p]
        [p]Kapálózol, rugdalózol, és szinte úszni próbálsz benne, hogy kievickélj belőle.[/p]
        [p]A homok már a melledig ér![/p]
        [p]A dinosaurusok kora valahol sokkal előrébb, a jövőben van még. De mennyivel? Jelenleg a késői devon időszakban tartózkodsz – úgy 350 millió évvel az időszámítás előtt. Ugorj előre 280 millió évet? Vagy 320 milliót? A homok már egészen körbefolyt, az álladig ér![/p]
    </text>
    <next id="27">Ugorj előre 280 millió évet!</next>
    <next id="17">Ugorj előre 320 millió évet!</next>
  </p>
  <p id="15">
    <empty />
  </p>
  <p id="16">
    <text>
        [p]Füves tisztáson állsz. Messzebb gazellák egelésznek.[/p]
        [p]Majomcsapat ugrik elő visongva a fűből. Körülveszik a gazellákat, és bunkókkal csépelni kezdik őket.[/p]
        [p]Bunkókkal? Szerszámokat használnak tehát! Csak nem ősemberek?[/p]
        [p]Ezek szerint átsiklottál az egész mezozoikus koron. Az ember csak jóval azután jelent meg, hogy a dinosaurusok kihaltak.[/p]
        [p]Odasétálsz, ahol a csapat kőkésekkel a gazellahúst darabolja. Barátságos mozdulattal felemeled a kezedet.[/p]
        [p]– Grrr! – vicsorog rád az egyik ősember, és felkap egy súlyos bunkót.[/p]
        [p]Ideje lesz ismét a dinosaurusok nyomába eredni! De mennyit ugorj vissza az időben?[/p]
    </text>
    <next id="8">Menj vissza 50 millió évet!</next>
    <next id="5">Menj vissza 350 millió évet!</next>
    <hint>Itt segít az időrendi táblázat.</hint>
  </p>
  <p id="17">
    <text>
        [p]Egy tágas mezőn találod magadat. Dinosaurust nem látsz egyet sem, de a mező túlsó végében mozgást észlelsz. Megindulsz abba az irányba.[/p]
        [p]Egy folyóhoz érsz, melynek partján lovaknak tűnő állatok legelésznek. De valami nem stimmel! Ezek a lovak alig 60 centiméter magasak! Óvatosan feléjük lopózol, nehogy megriaszd őket. Kihúzol egy hosszú, lágy szárú növényt, és odatartod nekik csalinak. Annyira hozzászoktál már a szokatlanul nagy méretekhez, hogy külön öröm számodra, ha olyasmire bukkansz, ami a szokásosnál kisebb.[/p]
        [p]A pöttömnyi lovak izgatott nyihogással odébb szökkennek néhány lépést. Majd megfordulnak, és széjjelrebbenve elvágtatnak. Micsoda félénk teremtmények![/p]
        [p][em]HRRR![/em][/p]
        [p]Hátrapördülsz. Farkashoz hasonlító állat settenkedik feléd. Mögötte egy egész falka – hét jókora fenevad, bár kissé sovány mindegyik. Igazából nem is farkasok. Egyiküknek – veszed észre – erszénye van, akár a kengurunak. Sőt, az erszényből aprócska fej kandikál kifelé: egy kölyök, mely anyján lóg még vadászat közben is. A kölyök szintén vicsorog és morog, utánozza a falkát. A szemükből süt az éhség.[/p]
        [p]Ezúttal nagyobb testű emlősökbe botlottál, méghozzá a [em]Marsupialia[/em] osztályba tartozó erszényes emlősökbe. Mire az ember a Földön megjelent, az erszényes emlősök java része Ausztrália kivételével mindenhonnan eltűnt. Csakhogy a mezozoikumban az emlősök nem nőttek még ekkorára! Ezek szerint alaposan túlszaladtál a dinosaurusok korán![/p]
        [p]De nem úgy a veszedelmekén![/p]
        [p]– Takarodjatok! – kiáltasz rá a farkasokra. Valakitől azt hallottad, hogy a vadon élő farkasok tulajdonképpen félénk állatok. Nem kell tőlük megijedni, azok sokkalta jobban félnek az emberszagtól.[/p]
        [p]A falka szétszóródik ugyan, ám a fenevadak most minden irányból egyenként lopakodnak tovább feléd. Ezek ugyan nem rémültek meg a szagodtól! Sosem láttak még emberi lényt. Ahhoz viszont túl sokan vannak, hogy a kábító fegyvereddel fel tudnád őket tartóztatni.[/p]
        [p]Akkor a vezérfarkas elrugaszkodik.[/p]
        [p]El innen, míg egy darabban vagy![/p]
        [p class="inlineImage" data-img="18"][/p]
    </text>
    <next id="1"></next>
  </p>
  <p id="19">
    <empty />
  </p>
  <p id="20">
    <text>
        [p]Hatalmas árnyék takarja el a napot. Egy repülő jószág mint valami zuhanóbombázó csap le rád![/p]
        [p]Hasra vágod magad a süppedős talajon.[/p]
        [p]Támadód csupán néhány centire húz el a fejed fölött.[/p]
        [p]Egy archeopteryx lenne? Méretre nagyjából akkora, de a tűző napsütésben nem látod tisztán. Egy tó partján követed a repülő akármicsodát. Az a nádas felé tart.[/p]
        [p]Egyszerre csak megáll. Függve marad a levegőben![/p]
        [p]Akkor pedig nem archeopteryx. Madárféle képtelen így lecövekelni ég és föld között![/p]
        [p]Rovar őkelme. Karhosszúságú szárnyakat viselő [em]óriási[/em] szitakötő! Egy pillanatig a nádas fölött lebeg, aztán elzúg a víz felett.[/p]
        [p]A tó vize hűsnek, kristálytisztának látszik. Neked viszont meleged van és izzadsz. Leveted a cipődet, és belógatod a lábadat a hullámokba. Akár meg is mártózhatnál gyorsan…[/p]
        [p]Ám a tó tükre hirtelen megtörik, s felbukkan egy irdatlan nagy zöld fej. Csattogtatja apró, éles fogait. Egyetlen harapással elnyeli a félméteres szitakötőt, aztán újra lemerül a víz mélyére.[/p]
        [p]Úgy kikapod a lábadat, mintha tűz égette volna meg. [em]Ebben[/em] a tóban nem lesz fürdés![/p]
        [p]A hátad mögött az erdőből csörtetés hangja üti meg a füledet. Valami közeleg. Visszabújsz a cipődbe, és elrejtőzöl egy fa mögé.[/p]
        [p]Karmos lábú, szőrös jószág baktat ki a sűrűből. Úgy fest, mintha gyík és róka keveréke volna. Szőrös? Ez érdekes. Szőre az emlősöknek van. A dinosaurusoknak és a hüllőknek nincs.[/p]
        [p]Előbukkan egy másik jószág is. Hasonlít az előbbihez, de nagyobb – úgy kutyaméretű lehet.[/p]
        [p]Kutya? Azt hitted, a dinosaurusok korának az eleje táján járhatsz. Csakhogy ezek itt előtted emlősöknek tűnnek. Az emlősök pedig csak azután nőttek ekkorára, miután a dinosaurusok már kipusztultak.[/p]
        [p]A kisebbik jószág előreóvakodik, és egyik mancsával félrehajtja a nádat. Mögötte előtűnik egy fészek, teli tojásokkal. A rókaszerű állat lecsap az egyikre, és szívni kezdi a tartalmát.[/p]
        [p]A kutyaforma jószág erre nekiront a betolakodónak, és ráveti magát a hátára. Szóval azok az ő tojásai! Fergeteges civakodás kerekedik, fogak csattognak, szőrcsomók röpködnek, és a karmok nyomán vér serked.[/p]
        [p class="inlineImage" data-img="23"][/p]
        [p]Tanakodsz, vajon ha kiderítenéd, mifélék ezek az állatok, meg tudnád-e állapítani, hogy a mezozoikumnak melyik szakaszába csöppentél.[/p]
        [p]Alaposan szemügyre veszed a két jószágot. Nézzük csak: az ilyen kinézetű állatok a dinosaurusok előtt vagy azok után fordulhattak elő?[/p]
        [p]Ám akkor azok ketten feléd fordítják a szemüket.[/p]
        [p]Számukra sokkal egyszerűbb a kérdés: ehető vagy-e, vagy sem.[/p]
        [p]És már jönnek is, morognak, és csorog a nyáluk. Közben a számuk hatra gyarapodott. A villogó szemű, éles karmaikat meregető fenevadak egyre közelednek, mindjárt bekerítenek![/p]
        [p]Pucolj, míg nem késő![/p]
    </text>
    <next id="5">Ugorj vissza 140 millió évet!</next>
    <next id="6">Ugorj előre 10 millió évet!</next>
    <hint>Láttad már korábban is ezeket a lényeket?</hint>
  </p>
  <p id="24">
    <text>
        [p]A magnóliafa árnyékában felszökkensz a vén, púpos fejű dinosaurus hátára, bőrének mély redőit használva kapaszkodónak. Nemsokára már ott trónolsz a nyaka tövénél, majd öt méterrel a küzdőtér felett.[/p]
        [p]Ilyen magasról akár a fákat is fürkészhetnéd, hátha észreveszel egy archeopteryxot.[/p]
        [p]A verekedők úgy felkavarták a port, hogy alig látni valamit. Annyit azonban igen, hogy egy valamivel kisebb, fiatalabb púpos fejű közeledik feléd.[/p]
        [p]A te pachycephalosaurusod váratlanul megmozdul, és morogni kezd. Érzed, hogyan hullámzanak acélos izmai a bőre alatt. A többiek dulakodása abbamaradt. Mind oda fordítja a fejét, ahol te vagy.[/p]
        [p]Nesze neked, te pedig itt kuporogsz ennek a vén dinosaurusnak a hátán! Nem csoda, hogy az árnyékban üldögélt, és onnan szemlélődött. A fejét borító forradások arról tanúskodnak, hogy az egész életét végighadakozta. Kivárta, amíg a dulakodók közül valamelyik odáig merészkedik, hogy vele kezdjen ki. A vezérbikával![/p]
        [p]Most hát nagyot mordul, és előreveti magát. Kétségbeesetten kapaszkodsz, miközben ide-oda hánykolódsz a hátán.[/p]
        [p class="inlineImage" data-img="24"][/p]
        [p]A kihívó leszegi a fejét. Leszegi a te védelmeződ is. Baj nélkül elillanni már késő.[/p]
        [p]Az összeütközés beillene kisebb földrengésnek, de sikerül fennmaradnod a bika hátán. A zöldfülű dinó ugyancsak pórul járt. Látod, amint odébb támolyog, majd lerogy a földre, mint akit kibokszoltak, s porfelhő szállong körülötte.[/p]
        [p]A nézősereglet trombitálva, rikoltozva meghátrál. Ám akkor egy másik növendék dinosaurus ront a vén bajnoknak trappolva, hogy csak úgy porzik![/p]
        [p]Most aztán – villan beléd a meggyőződés – csúcssebességgel fogsz felröppenni a levegőbe! Ha ugyan szét nem lapítanak előtte![/p]
        [p]Nyomás, el innen![/p]
    </text>
    <next id="8">Ugorj 20 millió évet előre!</next>
  </p>
  <p id="27">
    <text>
        [p]Az az érzésed, mintha egy irdatlan nagy szivacsra pottyantál volna. A talaj vizenyős. Az óriási levelekről harmat csöpög. És ez a [em]fülledi forróság![/em][/p]
        [p]Egy letiport növények és virágok borította, lejtős ösvényen álldogálsz. Az ösvény egy mocsár szélében fut tova.[/p]
        [p]Furcsa, dobogó hang üti meg a füledet. Hátrapillantasz, és látod, hogy egy sárga-fekete csíkos dinosaurus rohan feléd. Két másik, csíkos dinosaurus pedig az ellenkező irányban száguld el melletted. Olyan ez a kitaposott folyosó, akár egy dinosaurus-sztráda![/p]
        [p]Megindulsz az ösvényen, majd elérkezel egy sáros szakaszhoz.[/p]
        [p]Rengeteg különféle lábnyom keresztezi egymást a latyakban.[/p]
        [p]Az egyik friss nyom különösen felvillanyoz. A mancs, amelytől származott, láthatóan hosszú, éles karmokban végződik. Némiképp madárnyomra emlékeztet. Méretre nagyjából meg is felel… az archeopteryxénak![/p]
        [p]Ahogy követed a nyomokat, azok egyszer csak távolabbra kerülnek egymástól. Mintha tulajdonosuk futásnak eredt volna! De miért? Ide-oda cikáznak. Cikázol te is. Aztán megkerülnek egy sziklacsoportot. Loholsz tovább utánuk.[/p]
        [p]A nyomoknak hirtelen végük szakad. Amennyiben archeopteryx nyomát követted, akkor az feltehetően elrepült vagy…[/p]
        [p]Felpillantasz, s közvetlenül előtted egy [em]hatalmas[/em]dinosaurusba ütközik a tekinteted. Csak áll ott, és rág valamit kardnak is beillő, hosszú fogaival, melyek közül kikandikál egy kisebb dinosauruskarom, épp a követett nyommal egyező nagyságú. Hát [em]ezért[/em] iszkolt a szerencsétlen jószág, ezért tűntek el oly hirtelen a nyomai! Egy tízméteres óriás ragadozó űzte, hajszolta![/p]
        [p]Óvatosan hátrálsz, nehogy feldühítsd ezt a kolosszust. Amint biztos távolságra érsz, felkapaszkodsz egy nagy szikla tetejére. Remek pillanatfelvételt készíthetnél erről az állatról, jut eszedbe. Mielőtt azonban előkaphatnád a fényképezőgépedet, a kő megmozdul alattad![/p]
        [p]Megfogódzkodsz e járkáló szikla rücskös tetejében. Úgy látszik, egy [em]ankylosaurusra[/em], csontos páncéllal fedett dinosaurusra pattantál fel.[/p]
        [p]Az ankylosaurusnak úgy látszik, nincs ínyére, hogy a hátán lovagolsz. Ficánkol, hányja-veti magát, de azért sikerül fennmaradnod rajta.[/p]
        [p class="inlineImage" data-img="28"][/p]
        [p]Közben azon töröd a fejed, ne próbálj-e egy másik korba átruccanni. Amennyiben most a krétakorban tartózkodsz, egy ugrás 130 millió évvel hátra a triászba juttatna téged. Ha viszont a jurakorban vagy, 60 millió évvel előreszökkenve a krétaidőszakban próbálhatnál szerencsét.[/p]
        [p]A páncélos dinó már roppantul szeretne megszabadulni tőled. Egyenesen az óriási ragadozó felé tart, miközben te a hátán csimpaszkodsz. A ragadozó dinosaurus a száját nyalogatja, és a szemét meresztgeti rád. Te leszel a következő fogás: „Friss időutazó ankylosaurus körettel!”[/p]
        [p]Most aztán ugrás![/p]
    </text>
    <next id="16">Ugorj előre 60 millió évet!</next>
    <next id="20">Ugorj vissza 130 millió évet!</next>
    <hint>Mikor éltek a páncélos testű dinosaurusok?</hint>
  </p>
  <p id="31">
    <text>
        [p]Könyvkereskedésben találod magad. Karl ott ácsorog melletted egy polc tövében, kezében a saját időgépkönyvével.[/p]
        [p]– Megint a huszadik században! – jegyzed meg. – Ezt jól eltoltuk, Karl! I. e. 65 millióban kellene lennünk. De mit keresünk egy könyvesboltban?[/p]
        [p]Szigorú tekintetű elárusító lép oda Karihoz.[/p]
        [p]– Nos, fiatalember? Megveszed azt a könyvet, vagy itt szobrozol nekem egész álló nap, hogy elolvashasd? Teremtő atyám! Hogy piszkoltad össze ilyen rémesen? Sajnálom, de most már köteles vagy megvásárolni! – Majd pillantása rád meg a te időgépkönyvedre esik. – Ez rád is vonatkozik! De mi a szöszt csináltatok, hogy ilyen sárosak vagytok?[/p]
        [p]– Karl! – fortyansz fel. – Te meg sem vetted az időgépedet?[/p]
        [p]– Elnézést. Gondoltam, spórolok valamicskét. Búcsút veszel Karltól. Az elárusító mindenáron meg akarja veled fizettetni újra a könyvet, hiába bizonygatod, hogy már megvetted. Mindennek a tetejébe visszakerültél az egyes mezőbe.[/p]
    </text>
    <next id="1"></next>
  </p>
  <p id="32">
    <text>
        [p]– Én itt maradok – feleled Karlnak. – Különben köszönöm.[/p]
        [p]– Komolyan mondom, gyere velem! Mindent tudok a dinosaurusokról! – erősködik Karl. Láthatóan izgatott.[/p]
        [p]Ismét nemet intesz.[/p]
        [p]– Hát jó. De nagy baklövést követsz el![/p]
        [p]Azzal eltűnik. Mosolyogva szedegeted tovább a virágokat, míg kész nincs a csokor. Hogy is mondta Karl? 65 millió évet ugrik előre, hogy a krétakorba jusson. A virágos növények pedig a krétakorban fejlődtek ki. Ezek szerint te már jó helyen jársz.[/p]
        [p]Szegény Karl! Messzebb ugrott előre a kelleténél! Ahogy ballagsz a dzsungelen át az archeopteryxot kutatva, hirtelen belebotlasz valamibe.[/p]
        [p]Szemtől szembe kerültél egy igen nagy testű kutyához hasonlító, sárosbarna teremtménnyel. Apró szeme fölött kettő, az orrán pedig egy harmadik tülök ágaskodik.[/p]
        [p]Kíváncsian méreget.[/p]
        [p]Te visszabámulsz.[/p]
        [p]Ki mozdul elsőnek?[/p]
        [p]Majd megsimogatod. A feje kemény és rücskös. Eszedbe jut a neve az adatbankból: [em]triceratops[/em]. És borjú. Hamar rád un, és visszaszalad egy nagyobb triceratopshoz, amely néhány kőtömb mellett heverészik. Nyilván az anyja.[/p]
        [p]Hirtelen dühös ordítás némítja el a mocsár felől hallatszó ciripelő és trillázó hangokat. Felkapaszkodsz a sziklákra, hogy megtudd, mi volt az.[/p]
        [p]A folyóparton robusztus teremtmény emelkedik ki a bozótból. Egy ébredező [em]Tyrannosaurus rex[/em]csikorgatja hosszú állkapcsában sorakozó, ferdén ülő fogait.[/p]
        [p]Mindössze tizenöt méterre állsz a legfélelmetesebb állattól, mely valaha is e földgolyón lépkedett![/p]
        [p]Az rámereszti a szemét a sziklák mögé hátráló triceratopstehénre. A borjú előcsörtet a bokrok közül, igyekezvén követni az anyját.[/p]
        [p]A nekibőszült T. rex elrugaszkodik.[/p]
        [p]Az aprócska triceratops akkor szembefordul a tyrannosaurusszal, és nagyot döf a lábába.[/p]
        [p]A T. rex elbődül fájdalmában és dühében. Akkorát rúg a kis rinóba, hogy az felröppen a levegőbe! De az izgága kis dinosaurus talpra szökken, és megint csak nekimegy a behemót T. rexnek.[/p]
        [p]Bátor kis jószág, de igen butuska.[/p]
        [p]Nem bírod tovább nézni ezt az egyenlőtlen küzdelmet.[/p]
        [p]Elsütöd a kábítófegyveredet. A lövedék a tyrannosaurus lábát találja el. Az újra felüvölt és hátrapördül. Meglát, aztán rohamra indul. Pedig már sántít, kezd a szer hatni. Még öt lövedéked maradt.[/p]
        [p]Tanácsos lenne elugranod valamerre az időben, mielőtt a szörny hozzád ér.[/p]
        [p]Ám ha kilendülsz ebből az időszakból, akkor a tyrannosaurus biztosan felfalja a bátor kis rinót! Hogy tudnál mégis itt maradni és segíteni rajta?[/p]
        [p class="inlineImage" data-img="34"][/p]
    </text>
    <next id="6">Lépj vissza a triászkorba</next>
    <next id="42">Vedd fel a harcot ezzel a mezozoikum-béli szörnyeteggel</next>
    <hint>Ha ugyan egy tyrannosaurus a lábába kapott kábító lövedéktől lesántul…</hint>
  </p>
  <p id="35">
    <empty />
  </p>
  <p id="36">
    <text>
        [p]Kipróbálod az elméletedet.[/p]
        [p]Keresztüllopakodsz a dimetrodonok között. Az egyik kitátja a száját, amint elosonsz mellette. Éles fogain megcsillan a napfény. De csak ásít. Átugrasz az utolsó dimetrodon farkán is.[/p]
        [p]Igazad volt! A dimetrodonok csak heverésznek, és pislognak rád, miközben várják, hogy a nap annyira átmelegítse őket, hogy felébredjen az éhségük.[/p]
        [p]Megszemléled a környező világot. A növényi élet igencsak primitív még ezen a helyen: óriáspáfrányok, különös, ragyás törzsű pálmafák és néhány fenyő a dombokon.[/p]
        [p]Észreveszel valamit a dimetrodonok testfelépítésén: alacsony, földhöz lapuló állatok, és négy, nagyjából egyforma méretű lábuk van. A dinosaurusok sokkal egyenesebb tartással jártak – rendszerint jókora, erőteljes hátsó lábakon, s a mellső végtagjaik felszabadultak másféle tevékenységekre. Ezek szerint a triászkorban lehetsz, mégpedig annak is az eleje táján.[/p]
        [p]Ballagsz hát tovább, gondosan fürkészed a páfrányokat, hátha megpillantasz valami repülő teremtményt, amikor egyszerre csak beomlik a föld a talpad alatt.[/p]
        [p]Az üregből fekete felleg röppen elő. Dühös zümmögés tölti meg a levegőt.[/p]
        [p]Darazsak! Beszakítottad egy föld alatti darázsfészek tetejét. A mezozoikus kor darazsai bizony hajszálra olyanok, mint a maiak. Szúrnak! Rohanás közben próbálod lesöpörni őket magadról, de százával döngnek körülötted.[/p]
        [p]Csak volna egy patak valahol a közelben, a víz alatt menedékre lelhetnél, de a triászkorban ugyancsak száraz volt a Föld. Irány tehát a jövő.[/p]
    </text>
    <next id="58">Ugorj 110 millió évet előre!</next>
  </p>
  <p id="38">
    <text>
        [p]Este van már, és bizony mind hűvösebbre fordul az idő.[/p]
        [p]Fölállítod a sátradat, aztán elücsörögsz még előtte egy kicsit. Újhold siklik a látóhatár fölé. Százmillió év múlva, i. sz. a huszadik században egészen másképp fest majd a Föld, de nem úgy a Hold. Csaknem pontosan ugyanilyennek fog látszani.[/p]
        [p]Az ég tele van csillagokkal. Az iránytűd segítségével meghatározod, merre van észak, és keresni kezded a Nagymedvét meg a Kismedvét. Furcsa, de nem találod. Csak annyit tudsz megállapítani az egyik csillagcsoportról, hogy talán az lesz a Nagymedve, ha a tagjai elmozdulnak kissé. Alighanem így lesz. Minden csillag mozgásban van, és évmilliókba telik, mire elfoglalják ma ismerős helyzetüket.[/p]
        [p]Belebújsz a hálózsákodba, s hagyod, hadd libegjen elöl a nyitott sátorponyva. Miközben álomba merülsz az erdő neszeit hallgatva, nem nehéz azt képzelned, hogy csupán hagyományos sátortúrán vagy.[/p]
        [p]Egy órával később motoszkáló hangra riadsz fel.[/p]
        [p]A zsákod után tapogatózol. Ám az ujjaid valami szőrös dologhoz érnek![/p]
        [p]Megmarkolod a zseblámpát, felkattintod, aztán ott csücsülsz szemtől szemben egy ugyancsak meghökkenve bámuló, remegő bajuszú és mélyen ülő szemű… EMLŐSSEL![/p]
        [p]Az állatka pislog, ahogy a fényszóró szinte odaszegezi a sátor falához. Kinézetre olyan, akár egy egér vagy mosómedve. Már nyúlsz is a bakancsodért, hogy elkergesd.[/p]
        [p]Ám bakanccsal a kezedben megmerevedsz, amint egy kísérteties gondolat villan az eszedbe. Az ember, ugyebár, emlős. Vagyis lehetséges, hogy ez a jószág itt a te ősöd! Ha csak egy karcolást is ejtenél a bakancsoddal ezen az apró állaton, meglehet, hogy az több ezer leszármazottjára lenne kihatással. Ami pedig azt eredményezné, hogy közvetve, de befolyásolnád az emberiség sorsát. Az időutazás szabályai ezért tiltják, hogy bármiféle lénynek kioltsd az életét![/p]
        [p]Kihessegeted hát az emlőst a sátorból, és a fénykévét ráirányítva követed, merre fut. Felszalad egy fára. Tucatnyi szempárról tükröződik vissza zseblámpád fénye. Egy egész emlősfamília méreget onnan a magasból.[/p]
        [p]Ezúttal teljesen felhúzod a cipzárt a sátoron, majd visszadőlsz a matracodra.[/p]
        [p]Madárcsiripelésre ébredsz.[/p]
        [p class="inlineImage" data-img="39"][/p]
        [p]Kirohansz. Ezek a madarak rendkívül hasonlítanak a huszadik századiakra… Valóban, olyanok, mint a sirályok. Feléjük tartasz egy darabka kenyeret, mire az egyik madár lecsap rá, és nagyot csíp az ujjadba a fogával.[/p]
        [p]A fogával?[/p]
        [p]A huszadik századi madaraknak nincs foguk! Az archeopteryxnak volt, ugyanúgy, mint hüllő őseinek, de leszármazottai a madárrá válás során fokozatosan elveszítették. Szóval kezdesz közelebb kerülni ahhoz, hogy rábukkanj az archeopteryxra![/p]
        [p]A triászban nem találtál rá. Itt, az alsó krétaidőszakban a korai leszármazottai élnek. Ezek szerint a triász és a kréta [em]közötti[/em]szakaszban kell hogy ráakadj. Szinte már ott is vagy![/p]
    </text>
    <next id="70">Ugorj át a jurába!</next>
    <next id="16">Ugorj át a harmadkorba!</next>
  </p>
  <p id="41">
    <empty />
  </p>
  <p id="42">
    <text>
        [p]Felemeled a kábítófegyveredet. Ha a T. rex a láblövéstől lesántult, a fejlövéstől talán csak elnyomja a buzgóság![/p]
        [p][em]Durr![/em][/p]
        [p]A lövedék a dinosaurus nyakába fúródik. Ám azt kurta mellső lábával kirántja a sebből és a szájába tömi.[/p]
        [p]Kilősz még egy lövedéket. Már csak három maradt. Az óriás lép egyet feléd, majd még egyet. Egyszerre csak elképedt ábrázattal megrázza a fejét. Ez az! Megroggyan, aztán elterül.[/p]
        [p]Amikor már megbizonyosodtál róla, hogy elaludt, körüljárod hatalmas testét, hogy megkeresd a kis rinót. A triceratopscsemete egy szikla tövében kuporog és nyöszörög. Az egyik lába – úgy tűnik – eltörött. Most aztán mitévő légy?[/p]
        [p]Előveszed az egyik kábítószeres lövedéket.[/p]
        [p]– Gyere, kis komám, ettől enyhülni fog a fájdalom – dünnyögöd neki. A triceratops rémült szemmel hátrálni kezd. Erre odaugrasz hozzá, és gyorsan beinjekciózod a lábát, közvetlenül a törés fölött.[/p]
    </text>
    <next id="43"></next>
  </p>
  <p id="43">
    <text>
        [p]A bozótból kerítesz két gallyat, és azokkal meg egy darabka sátorkötéllel sínbe rakod a sérült lábat. Ez aztán nem közönséges elsősegélynyújtás, villan az eszedbe. Ez a [em]legeslegelső[/em] elsősegélynyújtás![/p]
        [p]Majd az új cimboráddal megindultok a kitaposott dinosaurusösvényeken. A kis triceratops hirtelen megtorpan, és valami ugatásféle hangot hallat. Besétál egy mellékösvényre, aztán vissza hozzád, és rád függeszti a tekintetét.[/p]
        [p]Azt akarja, hogy kövesd![/p]
        [p]Mégy hát utána, és egy simára tapodott kis tisztásra lyukadsz ki a bozót kellős közepén. Öt másik triceratopsborjú szalad oda a kis rinóhoz, és szaglászni kezdik a bebugyolált lábát.[/p]
        [p]Nyilván ez a triceratopsok fészke.[/p]
        [p]A föld megremeg alattad. Előbukkan egy irdatlan nagy rinocéroszpofa. A triceratopstehén. Felhorkan, és gyanakodva méreget. A csemeték rekedtes bőgés kíséretében mind ugrándozni kezdenek körülötte. Lassan közeledsz feléje, nehogy megriadjon.[/p]
        [p]Klatty! Miközben feléje óvakodsz, a nagy triceratops kihány magából mindent a földre. Beteg talán?[/p]
        [p]A triceratopsborjak erre mit csinálnak? Rávetik magukat a félig megemésztett növényekből álló kupacra, és [em]falatozni[/em]kezdenek belőle.[/p]
        [p class="inlineImage" data-img="43"][/p]
        [p]Alighanem ez a vacsorájuk. Egyértelmű a dolog: ha a nagy triceratops élelmet akar hazahozni a kicsinyeinek, hol máshol cipelné, mint a gyomrában? Hiszen nincsen keze.[/p]
        [p]A föld megint rengeni kezd alattad. Netán egy másik triceratops közeledik?[/p]
        [p]A morajlás erősödik. Hamarosan reng, rázkódik minden, veled együtt![/p]
        [p]A rengések majdhogynem a földhöz lapítanak. A környező bokrok fölött vakító vöröset pillantasz meg. A legközelebbi, úgy egy mérföldre emelkedő hegy épp kitörő vulkánná változott! Ijesztő tűzijáték rajzolódik az égre.[/p]
        [p]A triceratopstehén és kicsinyei meglepő gyorsasággal elhagyják otthonukat.[/p]
        [p]Akár követheted is a példájukat. De talán ez a kitörés nem is olyan vészes, mint amilyennek látszik. Jó móka lenne közelről végignézni egy vulkánkitörést![/p]
    </text>
    <next id="51">Figyeld hát a vulkánt</next>
    <next id="60">Ugorj vissza az időben!</next>
    <hint>Miért nem várják meg a triceratopsok a vulkán tűzijátékát?</hint>
  </p>
  <p id="46">
    <text>
        [p]A repülő sárkánygyíkféleségnek nyoma vész a lombozatban.[/p]
        [p]Iparkodsz utána, miközben gallyak és liánok csapdosnak összevissza. Ha ez egy archeopteryx, akkor célhoz értél! Közvetlenül előtted rikoltás harsan az árnyas homályból.[/p]
        [p]Nekiütközöl valaminek. Nyúlós szálak tapadnak a ruhádhoz, karodhoz, lábadhoz. Valamiféle háló fogságába estél![/p]
        [p]Nemcsak te kapálózol a csapdában. A repülő sárkánygyík is fennakadt. Tüzetesen megvizsgálod hát.[/p]
        [p]Nem, nem lehet archeopteryx. Nincsenek tollai. Egyszerűen csak egy szárnyas gyík, amely siklórepülésben közlekedik fáról fára. Benne volt az adatbankban: egy [em]kuehnosaurus[/em]. Ezek szerint a triászkorban vagy.[/p]
        [p]Akkor hát ideje lelépni. Hátranyúlsz, hogy elővedd a késedet, amely valahol a hátizsák mélyén rejtőzködik.[/p]
        [p]Az árnyékból hirtelen valami feketeség bukkan elő. Egy akkora ronda nagy pók mászik feléd, amilyet még életedben nem láttál. Felemás lábain kúszik ferdén álló hálója zegzugos útvonalain. Csomóban ülő szemei villognak, ahogy rájuk süt a nap, Karmos csáprágóját ki-be öltögeti. Billegő járásával odaront a repülőgyíkhoz, és belemar.[/p]
        [p]A gyík összerándul, aztán mozdulatlanná merevedik. A pók pedig a potrohából eregetett szálakkal becsomagolja, körbeszövi a gyíkot.[/p]
        [p]Te vagy a soros![/p]
        [p]Előkapod a késedet, és sebesen széttéped a hálót, de a vastag, ragacsos szálak még mindig fogva tartanak.[/p]
        [p]Elkéstél! A pók már pontosan a fejed fölött függeszkedik. Pókselymet húz maga mögött. Csáprágóját feléd öltögeti.[/p]
        [p]El innen! Akárhová![/p]
        [p]Egy szőrös láb hozzáér a füledhez…[/p]
    </text>
    <next id="16">Ugorj 180 millió évet előre!</next>
  </p>
  <p id="48">
    <text>
        [p]Hideg van. Dideregsz.[/p]
        [p]A nap magasan áll az égbolton, mégis szürke fél homály uralkodik. Miért?[/p]
        [p]Lehet, hogy vulkáni korom van a levegőben Vagy valami nagyobb dolog – mondjuk aszteroida – ütközött a Földnek, és juttatott roppant mennyiségű szennyeződést a felső rétegekbe. Akármi is, de teljesen eltakarja a napot.[/p]
        [p]Körülkémlelsz.[/p]
        [p]A fák ledőltek. A föld kopár. Pusztasággá változott minden.[/p]
        [p]Madárcsapatok kopácsolnak a fatörzseken, rovarok után kutatva. Fürgén ugrándoznak, míg aza néhány kisebb hüllő, amelyet a közelben látsz, lassan, szánalmasan vonszolja magát. A madaraknak meleg tollazat borítja a testét. A hüllőkét nem. Talán túlságosan lehűltek, nem bírnak gyorsabban mozogni.[/p]
        [p]Üvöltés remegteti meg a levegőt. Egy tyrannosaurus volt az a hátad mögött! Már megtanultad, miképpen viselkedj ezzel a szörnnyel: ki kell térni az útjából. Elrejtőzöl egy ledőlt fatörzs mögött.[/p]
        [p class="inlineImage" data-img="48"][/p]
        [p]A tyrannosaurus észre sem vesz. A torkából szomorkás dörmögés tör fel. Sovány, és lerí róla, hogy jólesne neki némi ennivaló. Néhányszor oda-odakap a madarak felé, de láthatóan nem nagy lelkesedéssel.[/p]
        [p]Körbesandítasz, hogy megbizonyosodj, nem lopakodik-e mögéd egy másik tyrannosaurus. Ha hihetsz a szemednek, nincs semmiféle dinosaurus a közelben.[/p]
        [p]Lehet, hogy a Tyrannosaurus rex [em]magányos[/em].[/p]
        [p]Megborzongsz. Ez lenne a dinosaurusok korának a vége? Elegendő napfény híján elpusztulnak a növények. A kevesebb növény kevesebb növényevő dinosaurust jelent. Ha pedig a hideg és az élelemhiány miatt kihalnak a növényevők, kihalás fenyegeti a húsevő dinosaurusokat is.[/p]
        [p]Szegény T. rex! Bármennyire visszataszító is, megesik rajta a szíved, amint lomhán csoszogva belevész a homályba.[/p]
        [p]Túlszaladtál az archeopteryx korán. Valószínűleg a felső (a későbbi) krétaidőszakban vagy most. Ugorj-e vissza 50 millió évet az alsó (a korábbi) krétaidőszakba, vagy menj még tovább vissza 120 millió évvel, hogy szétnézz a triászban?[/p]
    </text>
    <next id="38">Ugrasz-e tehát vissza 50 millió évet az alsó krétába?</next>
    <next id="6">Vagy ugrasz-e 120 millió évet vissza a triászba?</next>
    <hint>Voltál már ezekben a korokban ezelőtt? Mit találtál ott?</hint>
  </p>
  <p id="51">
    <text>
        [p]A félelmetes vulkánkitörés a szemed előtt játszódik le.[/p]
        [p]Izgalmas megfigyelni, földanyánk milyen sajátos fény- és különleges effektusokkal fűszerezett „rock-show”-t képes előadni. Lángfáklyák spriccelik tüzes csöppjeiket szétpukkanó szivárvány gyanánt szerteszét. Ömlik az izzó láva, lángra lobbantva az erdőt, ahol éri. Némi füstöt feléd sodor a szél. Orrfacsaró a bűz. Aztán úgy hallod, mintha megeredne az eső. Csakhogy nem esőcsöppek hullanak az égből, hanem szikladarabok![/p]
        [p]Egy jókora kőtömb süvít feléd a levegőben. Kétszer akkora, mint te! Elugrasz az útjából.[/p]
        [p]A vörösen izzó szikla sisteregve röpül el melletted. Annyira forró, hogy megpörköli a hajadat. Két méter mély krátert üt a földbe… pontosan ott, ahol a hátizsákod állott![/p]
        [p]Nem volt valami jó választás ez a showműsor. Jobban teszed, ha odébbállsz![/p]
    </text>
    <next id="55"></next>
  </p>
  <p id="52">
    <text>
        [p]A fenevad föléd hajlik. Kitátja a száját, akkorára, hogy belelátsz a torkába. Aztán letép egy pofára való levelet a bokorról, amelynek a tövében üldögélsz.[/p]
        [p]Helyesen tetted, hogy nem lőtted agyon. Ez ugyanis herbivora. Növényekkel táplálkozik, nem időutazókkal.[/p]
        [p]De mi történik, ha észrevesz egy ínycsiklandó bokrot a hátad mögött, izgalomba jön, és véletlenül rád tapos az uzsonnája felé igyekezvén? Összeszeded a motyódat, és biztonságos helyre cipeled.[/p]
        [p]Ám abban a pillanatban meghallod, hogy valami esik lefelé egy fölötted lévő ágról. Hátraszökkensz, nehogy rád zuhanjon. De az a valami kiterjeszti szárnyait, és átlebben egy másik fára. Olyan, mint egy szárnyas gyík – netán archeopteryx? Vagy valami annál sokkal ősibb? Mi legyen: követed, vagy előreugrasz 10 millió évet, amikorra már valószínűleg továbbfejlődött?[/p]
        [p class="inlineImage" data-img="52"][/p]
    </text>
    <next id="60">Ugorj előre 10 millió évet!</next>
    <next id="46">Eredj, keresd meg ezt a jószágot az erdőben!</next>
    <hint>Az „archeopteryx” név „ősi tollak”-at jelent</hint>
  </p>
  <p id="53">
    <empty />
  </p>
  <p id="54">
    <text>
        [p]Még mindig a tengerparton vagy. A nap magasabbra hágott az égen. Jó pár óra eltelt.[/p]
        [p]A dimetrodonok most ide-oda téblábolnak. Jobb felől is van egy, egészen közel hozzád. Tövisnyúl ványain feszülő bőrvitorlája [em]függőlegesen[/em]áll a nap felé, s a szellő kissé rezegteti. Csak nem arra használja most a dimetrodon, hogy hűtse magát?[/p]
        [p]Egy egérforma jószág úszik a part felé, majd kievickél a fövényre. Kétéltű – otthon van a tengerben és a szárazföldön egyaránt.[/p]
        [p]A dimetrodon szökken egyet. Két gyors harapás, és a kétéltű már nincs sehol.[/p]
        [p]Elsomfordálsz onnan, s közben szidod a nagy eszedet, hogy épp ide vezérelt. Kora reggel a dimetrodonok a kisujjukat se bírták mozdítani. A nappali hőségben azonban egy is elegendő ahhoz, hogy ez a tengerpart veszélyzónává váljék![/p]
        [p]A dimetrodon szeméből még mindig süt az éhség. Ábrándos tekintettel méreget. Felséges fogás lenne belőled a csekélyke kétéltű-előétel után![/p]
    </text>
    <next id="6">Futás! Ugorj előre 130 millió évet!</next>
  </p>
  <p id="55">
    <text>
        [p]A pótfelszerelésedet rendben megtalálod ott, ahol hagytad. Gyorsan átvizsgálod. Jól van. Minden megvan.[/p]
        [p]Vagy hat méterre tőled dinosaurust veszel észre, mely egy csodálatos, tarka virágokkal teli tisztáson ácsorog. A dinó zöld, elhízott, vaskos lábú és hosszú farkú. Nem tudod, miféle, az adatbankban nem szerepelt.[/p]
        [p]A dinosaurus reszket, rázza a remegés. A szeme könnyezik. Talán dühös? Támadni készül? Becsúsztatsz egy töltényt a félméteres csövű kábítófegyveredbe, és felhúzod a ravaszt.[/p]
        [p]Amint az állat újra lehajtja a fejét a virágok közé, az egész testén rándulás fut végig. Hisz ez [em]tüsszög[/em]![/p]
        [p]Bizonyára a virágpor késztette tüsszentésre. Gyorsan készítesz róla egy felvételt, amint megfordul és elcammog. Még utóbb kiderül, hogy új dinosaurusfajtát fedeztél föl! Abban az esetben – határozod el – úgy fogod elnevezni, hogy [em]hapcisaurus[/em]![/p]
        [p]Odaballagsz a virágokhoz, és szedsz magadnak egy csokorral. A rózsaszín és fehér virágú cserjék a somhoz és a magnóliához hasonlítanak.[/p]
        [p]– Hé, te ott![/p]
    </text>
    <next id="57"></next>
  </p>
  <p id="56">
    <empty />
  </p>
  <p id="57">
    <text>
        [p class="inlineImage" data-img="57"][/p]
        [p]Felpattansz. Csak nem hallucinálsz? Ez [em]emberi[/em]hang volt! Hátrafordulsz. Néhány méterrel odébb egy kölyök álldogál. Rajta hátizsák, a nyakában fényképezőgép… akárcsak neked.[/p]
        [p]A kezében a [em]Sárkánygyíkok nyomában[/em]egy példányát tartja.[/p]
        [p]– Elképesztő! – nyögi kiguvadt szemmel. – Fel tudod fogni, mennyi az esélye annak, hogy az ember egy másik időutazóba botoljék ilyen óriási időközben? Különben szervusz! Karlnak hívnak.[/p]
        [p]Te is megmondod a neved.[/p]
        [p]– Tudod-e, melyik időszakban vagyunk?[/p]
        [p]– Általában az adatbankomhoz fordulok, hogy kiderítsem.[/p]
        [p]– Nekem nincs mit kiderítenem – mosolyog fölényesen Karl. – [em]Nekem[/em] bele se kell pislognom az adattáramba. Most a jurakorban vagyunk. Az archeopteryx évmilliókkal előrébb lesz, a krétakorban. A kisujjamban van az egész. Mindössze annyi a dolgunk, hogy évmilliókkal előrébb ugorjunk a jövőbe – úgy 65 millió évvel –, és hipp-hopp, ott vagyunk, ahol lennünk kell, s már kattintgathatjuk is a fényképezőgépet.[/p]
        [p]Mit gondolsz, igaza van-e Karlnak?[/p]
    </text>
    <next id="31">Ha úgy gondolod, igen, ugorj előre Karllal 70 millió évet!</next>
    <next id="32">Ha nem értesz egyet vele, maradj, ahol vagy!</next>
    <hint>Szedj egy csokor virágot Karlnak is!</hint>
  </p>
  <p id="58">
    <text>
        [p]Homokdombon ülsz, amint felocsúdsz.[/p]
        [p]Mögötted irgalmatlan nagy dzsungel terül el, előtted pedig a végtelenbe vesző óceán.[/p]
        [p]Egy kis megmártózással biztosan leöblíthetnél magadról némi koszt, ami kalandos utad során rád rakódott. Annyi szerencsésen elkerült veszedelem után jólesik megpihenni egy békés tengerparton.[/p]
        [p]Az alkony beálltával letelepszel vacsorázni. Az égbolton felfigyelsz egy erősen fénylő csillagra.[/p]
        [p]Miközben egy aszalt sárgabarackot rágcsálsz, a csillag mind nagyobb és nagyobb lesz.[/p]
        [p]Hamarosan vakító sugárrá válik.[/p]
        [p]Egy meteor lenne? Nem, annál sokkal nagyobb. Irdatlanul nagy! Egy egész [em]aszteroida[/em]csapódik neki a Földnek! Eltűnik a látóhatár mögött.[/p]
        [p]Nem hallasz semmit. Annyit azonban látsz, hogy egy füstből és porból álló gejzír tör fel hihetetlenül magasra a levegőbe. Egy ekkora erejű ütközés valószínűleg földrengést vagy szökőárat fog kiváltani![/p]
        [p]Inkább ugorj előre néhány évet, a mellékhatásokat elkerülendő.[/p]
        [p class="inlineImage" data-img="58"][/p]
    </text>
    <next id="48"></next>
  </p>
  <p id="59">
    <empty />
  </p>
  <p id="60">
    <text>
        [p]Tengerparton találod magadat vagy tucatnyi furcsa teremtmény karéjában. A nap épp most kelt föl. Rendkívül hideg van.[/p]
        [p]E különös állatok hátán, hosszú csigolyanyúlványaik között bőrvitorla feszül. Felismered őket az adatbankból: [em]dimetrodonok[/em].[/p]
        [p]Semerre sem tudsz moccani anélkül, hogy valamelyik erős állkapocs könnyedén beléd ne harapna. De akkor eszedbe jut, hogy valószínűleg azért sorakoztak így fel a parton, hogy napfürdőt vegyenek. A hüllők, a dinosaurusok többsége és ezek a dimetrodonok is mind hideg vérű állatok. Reggelente a nap melegíti fel őket, attól függenek. Amikor csökken a hőmérséklet, az életműködésük lelassul. Most mitévő légy: kiosonj-e a mohó állkapcsok között, reménykedve, hogy nem lesz elég erejük a támadáshoz?[/p]
        [p class="inlineImage" data-img="60"][/p]
    </text>
    <next id="36">Osonj ki közülük!</next>
    <next id="54">Ugorj előre néhány órával!</next>
    <hint>A hidegvérű állatok mikor a legveszélyesebbek?</hint>
  </p>
  <p id="61">
    <empty />
  </p>
  <p id="62">
    <text>
        [p]A kábítólövedék belefúródik a behemót állat vastag nyakába.[/p]
        [p]Erre megtorpan. Hosszú nyaka lekonyul. Farkával a földet csapkodja. Majd dőlni kezd, egyenesen rád! Keserves igyekezettel félrevetődsz, amint az állat leroskad. Észreveszed, hogy a sátor ereszponyvája a hasa alól kandikál kifelé. A holmidra rogyott rá![/p]
        [p]Újra szemügyre veszed a dinosaurust. A páfrány még mindig ott fityeg a szájában. A foga nem hegyes, hanem lapos – növényi táplálék őrlésére alkalmas, nem húst szaggatni.[/p]
        [p]Elhamarkodtad a dolgot. Ez a jószág egy herbivora! Nem akart bántani téged. Lehet, hogy csak megpróbált odébb taszigálni attól az ízletes bokortól, amelynek a tövében rejtőzködtél.[/p]
        [p]Te vagy az oka, hogy szétlapította a cókmókodat! Még szerencse, hogy eldugtál egy pótfelszerelést.[/p]
    </text>
    <next id="55">Eredj vissza a másik hátizsákért!</next>
  </p>
  <p id="63">
    <text>
        [p]Kimerülten vánszorogsz egy kiszáradt, kopár völgyön át. Előtted repülőhüllő távolodik a messzeségben. Megpróbálsz utána sietni, de nem bírod a versenyt roppant szárnycsapásaival.[/p]
        [p]Utadba téved néhány gyík, de dinosaurusokkal nem találkozol. Igen sűrűn meghúzod a kulacsodat.[/p]
        [p]Vízmosásokon és kanyonokon vágsz át. Majdnem orra buksz egy rakás dinosauruscsontban. Hirtelen sötét lesz, beborul az ég. Esőcseppek koppannak a porban. Hová tudnál behúzódni? Sziklás fenekű, kiszáradt folyómederben állsz. Akkor a szemedbe tűnik egy pompás, homokos lapály, épp sátorverésre való.[/p]
        [p]Most vagy tábort versz, vagy néhány órával visszaugrasz az időben, és megkísérled kinyomozni, mi volt az a repülő jószág.[/p]
    </text>
    <next id="78">Húzódj be a sátradba, míg eláll az eső!</next>
    <next id="76">Ugorj vissza néhány órával!</next>
    <hint>Egy bölcs időutazó előbb megnézi, hová állítja a sátrát.</hint>
  </p>
  <p id="64">
    <text>
        [p]Valami különös dolog történik. Megállsz zuhanás közben, ég és föld között – de minden más mozog körülötted. Sőt felgyorsul![/p]
        [p]Ahogy ott függsz az időbe dermedve, a szemed előtt pterosaurusok vonulnak rémítő sebességgel ide-oda, fiókák kelnek ki tojásokból, nőnek fel, és repülnek tova. Generációk peregnek gyors egymásutánban: tojások, apróságok, kifejlett állatok, tojások.[/p]
        [p]Ahogy figyeled a generációk sorát, változást veszel észre a pterosaurusokon. A farkuk megrövidül, majd fokozatosan eltűnik. Elveszítik fogaikat, de a csőrük hosszabbá és élesebbé válik.[/p]
        [p]Maga az evolúció játszódik le a szemed előtt![/p]
        [p]A barna ártéri növényzet zöldre, barnára, majd megint zöldre vált alattad. Fák növekszenek, kidőlnek, aztán elkorhadva talajjá válnak.[/p]
        [p]Most már olyan sebesen haladsz, hogy évek száguldanak el melletted pillanatok alatt. Már a szárazföldek fejlődését is érzékeled. Az ártérre benyomul a longer. A sziklafalad egy kontinens pereme lett.[/p]
        [p]Egyre csak gyorsulsz tovább. Az óceán fölött észreveszel egy feléd közeledő másik sziklafalat. A tenger elszivárog. Két hatalmas kontinens fog egymásba ütközni.[/p]
        [p]Bumm! Amikor a két kontinens egymásnak feszül, széthasadó sziklaóriások gyűrődnek és torlódnak fel mind magasabbra. Hegyláncok születésének vagy a szemtanúja![/p]
        [p]A száguldás lassulni kezd. Újra ki tudod venni a fákat és a bokrokat. Majd tovább lassul minden, s megint ott állsz egy kiszáradt vízmosás peremén. Az időgép talált végre egy helyet, ahol biztonságosan a földre tehet. Ahol az esés nem lesz túlságosan fájdalmas, ahol …[/p]
        [p]Bukdácsolva gurulsz lefelé. A szád tele porral. Tulajdonképpen nem is olyan vészes, ahhoz képest, hogy évmilliókat zuhantál.[/p]
        [p]Újra szikla tornyosul fölibéd. A szikla oldalában csontok körvonalai sötétlenek. Ismerősnek tűnnek – igen! Az oly réges-régen látott stegosaurus megkövesedett csontjai.[/p]
        [p]A kövületek előtt vizsgálódó embercsoport álldogál – indiánok.[/p]
        [p]– Jó napot – szólítod meg őket, odalépve hozzájuk. – Elnézést a zavarásért, de meg tudnák mondani, milyen esztendőt írunk?[/p]
        [p]Az indiánok a vállukat vonogatják.[/p]
        [p class="inlineImage" data-img="67"][/p]
        [p]– Mit néznek ezeken a köveken? – kíváncsiskodsz.[/p]
        [p]Az egyik indián gyanakvóan végigmér, csak aztán válaszol.[/p]
        [p]– Ezek a förgetegparipák csontjai – feleli. – Amikor kegyetlen vihar dúl a hegyekben, hallani a förgetegparipák nyargalását. óriáslovak, a csontjaik is óriásiak.[/p]
        [p]– Valóban azok lennének? – kérdezed tőlük. – Láttak már egyáltalán ilyen förgetegparipát?[/p]
        [p]– Nem. De mi lehet más? Tudjuk, milyenek az antilopcsontok. Ezek nem olyanok. Ismerjük a bölénycsontokat is. Azok sem lehetnek. Egyetlen olyan teremtményé sem lehet, amit eddig láttunk. Ezek förgetegparipa-csontok.[/p]
        [p]Érted már a helyzetet. Honnan is tudhatnák az indiánok, hogy e csontok több millió évesek? Kitaláltak hát egy mesét, amivel magyarázatot adnak a hatalmas csontok létezésére.[/p]
        [p]Lovascsapat érkezik. Az indiánok a kövületekre mutogatnak. A lovasak öltözékéből ítélve úgy véled, hogy valahová a tizenkilencedik századba csöppenhettél.[/p]
        [p]A csapat vezetője bizalmatlan tekintetet vet rád.[/p]
        [p]– A nevem Edward Drinker Cope – mondja. – Paleontológus vagyok, és kövületeket gyűjtök a New York-i Amerikai Természettudományi Múzeum számára. – Azzal a stegosaurus megkövesedett maradványaira bök. – Fogalmam sincs, hogy került ide mielőttünk, de ez a lelethely a miénk. Ha maga a vetélytársamnak, Othniel Marshnak kémkedik, mondja meg neki…[/p]
        [p]– Á, dehogy! – bizonygatod. – Engem pusztán csak érdekelnek a dinosauruscsontok. Itt azonban csak stegosaurus- meg pterosauruscsontokat látok. Hol találhatnék archeopteryx csontokat?[/p]
        [p]Cope még mindig gyanakvó.[/p]
        [p]– Azt állítja, hogy kikutyagolt egészen idáig Coloradóba, hogy ellopja a stegosauruscsontjaimat, és az archeopteryxról mit sem tud?[/p]
        [p]Szóval Coloradóban vagy! Ezek szerint útközben a Sziklás-hegység születésének voltál a szemtanúja.[/p]
        [p]– Nem vagyok kém, Mr. Cope. Kérem! Én annyit tudok, hogy az archeopteryx az összekötő kapocs a madarak és a hüllők között. Csak azt nem tudom, hogy az első kövületekre hol bukkantak rá.[/p]
        [p]– Nem errefelé, az bizonyos. – Cope körbemutat. – Mindegyik dinosaurus behatárolt területen mozgott. Ugyanúgy, ahogy oroszlánokkal csak Afrikában, vagy kengurukkal csak Ausztráliában találkozhat az ember, archeopteryxkövületek csakis Európában lelhetők fel. Eltévesztette a kontinenst, barátom![/p]
        [p]Köszönetet mondasz, és odébb sétálsz, hogy keress egy nyugalmas helyet, ahol az időugrást elvégezheted. 140 millió évvel kell visszamenned a jura-korba. Igen ám, de melyik irányban: keletnek vagy nyugatnak?[/p]
    </text>
    <next id="90">Ha nyugat felé mégy</next>
    <next id="81">Ha kelet felé tartasz</next>
    <hint>„Kelet az kelet, nyugat az nyugat.”</hint>
  </p>
  <p id="70">
    <text>
        [p]Egy szikla peremén álldogálsz, és a völgyet szemléled. Hátralépsz az omladozó szegélyről Hosszú út lenne lefelé![/p]
        [p class="inlineImage" data-img="70"][/p]
        [p]A fejed fölött csattogást hallasz. Felfelé fordítod a tekintetedet, a nap miatt a tenyered alól hunyorogva kifelé.[/p]
        [p]Tíz méterre fölötted repülő állat suhan a levegőben. Hosszú, vékony csontjain feszülő szárnya roppant méretű denevérhez teszi hasonlatossá.[/p]
        [p]Egy archeopteryx lenne?[/p]
        [p]Előkapod a fényképezőgépedet. A szárnyas valami a völgy túloldalán egy szirtfal felé tart.[/p]
        [p]Továbbgyalogolsz a partfal tetején, míg egy kiszáradt vízmosáshoz nem érsz. Négykézlábra ereszkedve mászni kezdesz lefelé. Követed árkon-bokron át azt a jószágot, mert hátha mégis archeopteryx![/p]
        [p][em]Kriccs! Kraccs![/em] Kővé dermedsz. A hátad mögött furcsa, hersegő nesz hallatszik a vízmosásból.[/p]
    </text>
    <next id="63">Kövesd a szárnyas jószágot!</next>
    <next id="72">Derítsd ki, mi okozta a zajt!</next>
    <hint>Nem egy vadliba, az biztos, de archeopteryx lenne?</hint>
  </p>
  <p id="72">
    <text>
        [p]Kriccs! Kraccs![/p]
        [p]Mitől származhatnak ezek a hangok? Visszakúszol a vízmosásban, hogy utánanézz.[/p]
        [p]Egy sarok mögül kibukkanva megpillantasz egy irdatlan nagy dinosaurust.[/p]
        [p]Az oldalán terpeszkedve hempergőzik a porban. A hátán nagy, háromszögletű csontlemezekből taréj húzódik két párhuzamos sorban. A farka végén négy erős tövis ágaskodik. Az adatbank szerint ez egy [em]stegosaurus[/em][/p]
        [p]Ami pedig azt jelenti, hogy pontosan a juraidőszakban tartózkodsz.[/p]
        [p]Aú! Emitt meg egy másik hatalmas szörnyeteg közeledik, amely igen hasonlít a Tyrannosaurus rexre. Ámbátor kisebb és fürgébb. A mellső végtagjai sem olyan kurták, mint a tyrannosauruséi.[/p]
        [p]Ez az [em]allosaurus[/em][/p]
        [p]Az allosaurus anélkül, hogy egyáltalán figyelmeztető ordítást hallatna, harapásra kész állkapoccsal nekiront a stegosaurusnak. A tarajos stegosaurus meglepő gyorsasággal talpra szökken. Tövises farkával az allosaurus felé sújt, és eltaszítja a monstrumot – épp feléd![/p]
        [p]Futásnak eredsz vissza az emelkedőn.[/p]
        [p class="inlineImage" data-img="72"][/p]
        [p]A talaj kisiklik a talpad alól. Csúszol lefelé a szirtfalon! Az utolsó pillanatban elkapsz egy kiálló gyökeret.[/p]
        [p]Ott lógsz szinte egy szalmaszálon![/p]
        [p]A stegosaurus fölötted tornyosul, az árnyéka rád vetődik. Az allosaurus támad, s a stegosaurus elveszíti az egyensúlyát, akárcsak te. Egy lélegzetvételnyi ideig több ezer font súlyú csont- és hústömeg billeg a szakadék szélén, aztán egy hajszállal kerülve el téged, lezuhan. Nekicsapódik a sziklafalnak, egész lavinát sodorva magával. Mire eloszlik a por, a stegosaurus úgy eltűnik, hogy nyoma se marad.[/p]
        [p]Az allosaurus hőn óhajtott ebédjét egészen betemette a lezúdult görgeteg. A behemót jószág kénytelen lesz elsomfordálni és más zsákmány után nézni.[/p]
        [p]Tapogatózva megindulsz felfelé a szikla pereme felé.[/p]
        [p]Akkor nagyot csattan egy állkapocs közvetlenül a fejed fölött. Hiszen [em]van itt[/em]zsákmány az allosaurus számára! Erős hátsó lábát feléd nyújtogatja, segítőkészen, hogy kikapaszkodhass – egyenesen bele éles fogakkal teli, otromba pofájába![/p]
        [p]Elereszted a sziklakiszögellést, amelyen csimpaszkodtál , és visszacsusszansz újra a gyökerekhez.[/p]
        [p]Azon himbálózol nyomorultul.[/p]
        [p]Megkockáztatsz egy pislantást le a mélységbe. Észreveszel magad alatt egy fészekalja olyan repülő jószágot, amelyet mégsem akartál követni. Fejjel lefelé lógnak, akár a denevérek, a szárnyuk hegyén lévő négy apró, karmos végű ujjaikon. Nincs rajtuk tollazat, nem lehetnek hát archeopteryxok. Bizonyára pterosaurusok.[/p]
        [p]A lábad alól lesodródó kavicszuhatag megriasztja őket, kilebbennek a levegőbe. Helyesen döntöttél ugyan, hogy nem járkálsz egy pterosaurus után, de hiába, jönnek azok most utánad![/p]
        [p]Károgva és vijjogva neked esnek, tépik, cibálják a ruhádat. Még utóbb kivájják a szemedet![/p]
        [p]Ismét elereszted a kapaszkodót.[/p]
        [p]Zuhansz lefelé![/p]
    </text>
    <next id="64"></next>
  </p>
  <p id="76">
    <text>
        [p]Ismét annak a sziklafalnak az aljában találod magad, ahonnan először pillantottad meg a repülőhüllőt. Ám korábban, állapítod meg, mivel a nap most magasabban áll az égen.[/p]
        [p]Reccsenéseket hallasz magad mögül. Odébb mégy, megkerülve egy kiszögellést, hogy kiderítsd az okát. Iszonyú bűz csapja meg az orrodat. Három repülő jószágot veszel észre, amint egy dinosaurus-tetemen gubbasztanak. Rikoltoznak, és a szárnyukat csattogtatják. Lebuksz egy nagy kőtömb mögé.[/p]
        [p]Ezek a visszataszító akármicsodák archeopteryxok volnának?[/p]
        [p]Alaposabban szemügyre veszed őket. Nincs tolluk. A csőrük hosszú. A szárnyuk végében karmokat látni. Éppen olyanok, mint a [em]pterosaurusok[/em]. Ennyi időt elvacakoltál, hogy egy ilyet hajkurássz, s még csak nem is archeopteryx![/p]
        [p]A szél megfordult, s az oszlófélben levő dinosaurus szagát feléd tereli. Rettenetes![/p]
        [p]Az egyik pterosaurus felröppen. Felkapaszkodsz egy vízmosásban, hogy minél messzebb kerülj a bűztől, s végre az ismerős sziklafal tetejére juss.[/p]
        [p class="inlineImage" data-img="76"][/p]
    </text>
    <next id="70"></next>
  </p>
  <p id="77">
    <empty />
  </p>
  <p id="78">
    <text>
        [p]Ahogy egyre inkább beborul az ég, felállítod a sátradat a kiszáradt folyómeder kellős közepén. Épp végzel az éjszakai menedék elkészítésével, mire elered az eső.[/p]
        [p]Belódítod a felszerelésedet, aztán magad is utána ugrasz.[/p]
        [p]Álomba merülnél, amikor valami nedveset érzel magad alatt. A sátor alja merő egy latyak![/p]
        [p]Feltéped az ajtaját, és kinézel. Hatalmas víztömeg zúdul lefelé a vízmosásban, egyenesen feléd! Hirtelen jött áradás tört rád![/p]
        [p]Elkap az áradat, s küszködve gázolsz át az egyre erősödő sodrásban. De, megbotlasz és elesel. Ott úszik a sátrad… ott meg a hátizsákod. Az egész felszerelésedet elsodorta a víz.[/p]
        [p]Nagy baklövés volt, jut eszedbe, kiszáradt folyómederben felállítani a sátrat, pedig számíthattál volna rá, hogy a zápor újra feltölti vízzel.[/p]
        [p]Előtted tajtékzó hullámok. Az ár mindjárt a veszedelmes, éles sziklákra sodor![/p]
        [p class="inlineImage" data-img="78"][/p]
    </text>
    <next id="55">Ugorj vissza a pótfelszerelésedért!</next>
  </p>
  <p id="79">
    <empty />
  </p>
  <p id="80">
    <text>
        [p]Nekitámaszkodsz egy sziklának, eltökélve, hogy folytatod a kutatást.[/p]
        [p]Miközben figyeled, hogy ugrándozik két kisebb dinosaurus át a tisztáson, egyszerre csak azt veszed észre, mintha [em]négy[/em]ugrándozó dinót látnál.[/p]
        [p]Ezt hogy csinálták?[/p]
        [p]Szédelegni kezdesz. A dinosaurusok ismét visszaálltak az eredeti létszámra. Kettős látásod volt tehát![/p]
        [p]A nap könyörtelenül szórja sugarait.[/p]
        [p]Lezökkensz az árnyékba, és iszol egy korty vizet. Az arcod ég. Lehet, hogy nem is volt olyan jó ötlet itt maradni. Kezdenek kiütközni rajtad a napszúrás tünetei! A nap valahogy határozottan más. A dinosaurusok elkeli hogy viseljék, de te elszökhetsz előle, csak ugranod kell valamerre az időben.[/p]
        [p]Ha mégis elkapna a rosszullét, nem ártana orvost kerítened. Pillanatnyilag a legközelebbi is évmilliókra van tőled![/p]
    </text>
    <next id="88">Ugorj előre az ember korába!</next>
  </p>
  <p id="81">
    <text>
        [p]Mocsaras síkságon állsz, és akármerre nézel, óriási, hosszú nyakú dinosaurusokat – [em]Saurischia csoportbélieket[/em] – látsz, amelyek csakis a jurakorban éltek.[/p]
        [p]A föld úgy reng alattad, hogy alig bírsz talpon maradni. Először arra gondolsz, őshüllők vonulnak,[/p]
        [p]De ennyire még ezek a roppant lábak sem tudják megremegtetni a földet! Akkor bizonyára földrengés![/p]
        [p]A dinosaurusok között pánik tör ki. Egy brontosaurusborjú szinte legázol.[/p]
        [p]Egészen elszédít ez a szörnyű rázkódás és rohangálás.[/p]
        [p]Elönt a forróság, izzadsz, és majd összeesel. Ideje lesz ugranod az időben.[/p]
        [p]De merre? Még azt sem tudod, vajon a történelem előtti Európába kerültél-e.[/p]
        [p]Ha előreugranál az ember korába, megkérdezhetnéd valakitől. Aztán majd csak visszaugrasz megint ide. Nyomás! Egy halálra rémült dinosaurus menten rád tapos![/p]
        [p class="inlineImage" data-img="81"][/p]
    </text>
    <next id="88">Ugorj 140 millió évet előre az ember korába!</next>
  </p>
  <p id="82">
    <empty />
  </p>
  <p id="83">
    <empty />
  </p>
  <p id="84">
    <text>
        [p]Tűző napsütésben álldogálsz egy homokos folyóvölgy közepén. A messzeségben hatalmas állatot veszel észre – valami dinosaurusféle lesz, véled.[/p]
        [p]Ez furcsa. Hiszen valahol az ember korában kéne most lenned.[/p]
        [p]Megindulsz a mozdulatlan állat felé. Ahogy közeledsz feléje, az egyre ismerősebb lesz. Igazából olyan, mint egy óriási oroszlán – de [em]emberfejjel[/em].[/p]
        [p]Hisz ez egy szfinx! Végül is az ember korába csöppentél. Méghozzá az ősi Egyiptomba![/p]
        [p]A szfinx mögött ezernyi rabszolgát pillantasz meg, akik egy roppant kőtömböt húznak, vonszolnak. A nagy piramisok egyikét építik.[/p]
        [p]Legalább kiderült, hol vagy. Egyiptom elég közel esik már Európához. Meglehet, hogy errefelé is akadtak archeopteryxok.[/p]
    </text>
    <next id="94">Ugorj 150 millió évet vissza a jurakorba!</next>
  </p>
  <p id="85">
    <text>
        [p]Egy mocsár szélében érsz földet, közvetlenül egy dinosaurustojásokkal teli fészek mellett. Az egyik tojás előre-hátra billeg az iszapban. Zöldesszürke héján repedés látszik. Épp most kel ki a kisdinó![/p]
        [p]A porontyok egymás után küzdik ki magukat a tojásokból. Figyeled őket, hogyan kortyolnak először a levegőből.[/p]
        [p]Az egyiknek két feje van! Szegény kis poronty zavarodottan ténfereg ide-oda, aztán összeesik és elpusztul.[/p]
        [p]Van egy másik is, amelyikkel nincs minden rendben. Az orrlyukai a feje búbjára kerültek, nem az orrára.[/p]
        [p]A dinosauruscsemeték letotyognak a mocsárhoz inni. Aztán egyenest belevetik magukat. Amelyiknek olyan mókás orra van, szinte teljesen eltűnik. Csak a szemei meg az orrlyukai látszanak a vízfelszín fölött. Jó módja a rejtőzködésnek, véled. A poronty majdnem tökéletes takarásban van.[/p]
        [p]Miközben nézelődsz, hirtelen bizseregni és sütni kezd az arcbőröd. Megtapogatod. Aúú! Fáj! Szépen leégtél. Kissé kóvályog is a fejed.[/p]
        [p class="inlineImage" data-img="86"][/p]
        [p]Már jó ideje mászkálsz ide-oda a mezozoikus korban; most miért visel meg egyszerre így a nap? Netán különösen felerősödött a napsugárzás a jurának ebben az időszakában, és attól szédelegsz? Lehet, hogy ez a magyarázata annak is, mitől lett olyan sok torz dinosaurusporonty: az erőteljes sugárzás [em]mutációt[/em]okozott.[/p]
        [p]Előveszed az iránytűdet, hogy megállapítsd, merre van észak. A tű azonban meg se mozdul. Úgy látszik, nem működik. Mi a csoda folyik itt?[/p]
        [p]Minthogy nincs rá mód, hogy megtudd, mi merre található, akár maradhatsz is a világnak ebben a részében. De ugorj-e vajon az időben?[/p]
    </text>
    <next id="80">Akarsz továbbra is itt nézelődni?</next>
    <next id="98">Ugorj előre 10 millió évet!</next>
  </p>
  <p id="88">
    <text>
        [p]Egy sziklafal tövében szétvetett lábbal üldögélsz, egy brontosaurus megkövesedett lábszárcsontján, mely a kőfalból meredezik kifelé. Egy bambuszbotos öregember sántikálva közeledik feléd az ösvényen.[/p]
        [p]– Kimerültnek és gyengének látszol, ifjú vándor – szólít meg az öreg. – De jó helyen jársz. Ott hever alattad a gyógyír sajgó tagjaidra![/p]
        [p]– Tessék? – szökkensz le a dinosaurusmaradványról.[/p]
        [p]– Engedd meg, hogy segítsek rajtad, fiam. Én doktor vagyok, és sárkánycsontot jöttem gyűjteni. A csontokat porrá őrlöm, és teába szórom. E teának csodás csillapító és gyógyító ereje van. Kóstold csak meg.[/p]
        [p]Nem csoda, jut eszedbe, hogy az egész világon születtek sárkány mesék. Az emberek – mint például az indiánok is – évszázadokon át rá-rábukkantak dinosauruscsontokra, és megpróbálták kitalálni, milyen teremtményektől származhattak.[/p]
        [p]Belekortyolsz a teába. Sokkal jobban érzed magad, noha kétled, hogy az őrölt dinosauruscsontnak köszönheted. Itt valahogy nem éget úgy a nap.[/p]
        [p]– Milyen esztendő van most? – kérdezed az öreget. – És hol vagyok?[/p]
        [p]– Tényleg komoly a nyavalyád – feleli az mosolyogva. – Épp a hetedik esztendejében vagyunk annak, hogy áldott császárunk, a Han-dinasztiabeli Wu Ti a mi urunk.[/p]
        [p]Han-dinasztia? Szóval Kínában vagy! Túl messzire kerültél keleti irányban az archeopteryxtól, amely tudomásod szerint a jurakori Európában élt.[/p]
        [p]– Hálásan köszönöm – feleled mély meghajlással az öregembernek –, de nekem mennem kell. – Odébb ballagsz hát, majd amikor látótávolon kívül érsz, megállsz.[/p]
        [p]Rendben van. Nyugat felé kell hát keresni az archeopteryxol, Európában. Esetleg megpróbálod újra a krétaidőszakot? Vagy visszaugrasz egy egész keveset, még az ember korában maradva, hogy biztosan megtudd, hol is vagy?[/p]
    </text>
    <next id="58">Visszamégy a krétakorba!</next>
    <next id="84">Visszalépsz 2000 évet!</next>
    <hint>Bizonyos vagy benne, hogy hol vagy, és hogy melyik korba akarsz eljutni?</hint>
  </p>
  <p id="90">
    <text>
        [p]Glug! Nagyot kortyolsz a sós vízből. Mi van itt?[/p]
        [p]Kitornázod magad a hátizsákból. Az nyomban elsüllyed. Felbukkansz a felszínre, és levegőt veszel. Az ég tiszta és kék, a tenger pedig békés. Egyebet sem látsz, csak vizet, vizet mindenfelé.[/p]
        [p]Hát persze, a Csendes-óceánba csöppentél. [em]Nyugatra[/em] mentél Coloradótól. Ez esetben még a saját idődben is az óceán közepén kötöttél volna ki. A jurakorban pedig, amikor a kontinensek még összefüggőek voltak, a bolygó többi részét a Csendesóceán borította![/p]
        [p]Itt ugyan nem találsz rá az archeopteryxra! A hátizsákodat viszont elveszítetted. Gyorsan visszaugrasz oda, ahol a pótfelszerelésedet hagytad, aztán nyomás tovább nyugat felé.[/p]
    </text>
    <next id="81"></next>
  </p>
  <p id="91">
    <text>
        [p]Ismét a csónakodban vagy a folyó közepén. A marakodó szörnyetegek azonban még mindig ott ordítoznak és fröcskölnek a közvetlen közeledben. Olyan buzgón igyekeznek széjjeltépni egymást, hogy közben észre sem veszik, mint süppednek egyre mélyebbre az iszapban.[/p]
        [p]Íme figyelheted, hogyan veszi kezdetét a kövületeket eredményező folyamat. Az iszap elnyeli, betakarja az állatokat, aztán lassanként kővé változtatja húsukat és csontjaikat.[/p]
        [p]Kievezel egy biztonságosnak tűnő partszakaszra, és összecsomagolod a csónakot. Épp indulni készülsz befelé az erdőbe az archeopteryx után, amikor azt érzed, hogy valami mászik a lábadon.[/p]
        [p]Egy csótány! Jó tizenöt centis! Hirtelen rengetegen lesznek, ott hemzsegnek a csomagodon, és rámásznak a ruhádra![/p]
    </text>
    <next id="60">Menekülj át a triászkorba!</next>
    <next id="58">Menekülj a krétakorba!</next>
    <next id="114">Zavard el a bogarakat, és folytasd itt a kutatást!</next>
    <hint>Ki szereti a bogarakat?</hint>
  </p>
  <p id="92">
    <text>
        [p]Száraz, jurakori erdőben találod magad. Az egész növényzet kókadt és megbarnult. Úgy látszik, hónapok óta nem esett itt az eső.[/p]
        [p]Egy kisebb dinosaurus ugrándozik el melletted. Majd még egy. Honnan jöhetnek?[/p]
        [p]Füstszag üti meg az orrodat. Messzebb egy fa lángba borul.[/p]
        [p]Mindenféle dinosaurus száguld el melletted, hatalmas csíkos testűek, kisebb zöld színűek, mind a tűztől rettegve. Készítesz róluk néhány fényképet, s abban reménykedsz, hátha a tűz az archeopteryxot is előzavarja a rejtekéből.[/p]
        [p]Dinosaurusok vágtatnak el az ellenkező irányból, s majd letipornak. Már mögötted is tombol a tűzvész! Előbb bal felé futsz, aztán vissza a másik irányba. A lángok bekerítettek![/p]
        [p]A dinosaurusok trombitálnak, bőgnek körülötted. Csapdába estél velük együtt, a tűztenger közepén egy füves szigeten. S ez a sziget mindegyre zsugorodik![/p]
        [p]Nincs más kiút, mint tovább ugrani az időben.[/p]
        [p class="inlineImage" data-img="92"][/p]
    </text>
    <next id="85">Ugorj vissza 30 millió évet!</next>
  </p>
  <p id="93">
    <empty />
  </p>
  <p id="94">
    <text>
        [p]Jurakori erdőben ácsorogsz egy ösvényen, i. e. 150 millió évvel. A bokrok letaposva, a fák kidöntve.[/p]
        [p]A csapás közepén tekergőzik valami. Közelebbről szemügyre veszed.[/p]
        [p]Egy kígyó! Nem mozdul. Tisztes távolban, vele párhuzamosan mégy tovább. Az meg egyre vaskosabb lesz. Bekanyarodik az erdőbe.[/p]
        [p]Hisz ez nem is kígyó! Hanem egy [em]igen-igen[/em]hosszú dinosaurusnak a farka! A letaposott ösvény egy irdatlan nagy őshüllőtől származott.[/p]
        [p]Odaóvakodsz az állat mellé. Időbe telik, mire sikerül megpillantanod hosszú, kecses ívű nyakán ülő fejét, amint egy fának a legtetejéről leveleket tépked. Feltehetően egy [em]diplodocus[/em]szal, az egyik leghosszabb dinosaurusszal akadtál össze. Ez lesz ám a remek fotó! Előrehajolsz, aztán…[/p]
        [p]Valami hatalmas dolog zúdul el melletted, letépve a kabátujj adat. Szerencse, hogy épp előredőltél! Ha egyenesen álltál volna, akkor megkaptad volna a magadét! Az a valami allosaurusnak látszik, de csak három méter magas. Akkor viszont [em]coelurosaurus[/em].[/p]
        [p]Csak három méter? Ilyen állkapoccsal akkor is veszedelmes lenne, ha csupán harminc [em]centis[/em] volna![/p]
        [p class="inlineImage" data-img="94"][/p]
        [p]Még egy mordulás. Szinte a sarkadban ott acsarog a coelurosaurus szakasztott mása. Mint akit kilőttek, szökkensz egy ferdén megdőlt fa felé, amelyen jó sok ágcsonk szolgál kapaszkodóul. Felugrasz a törzsre, és kúszol fölfelé, de a coelurosaurus utánad veti magát, és a fogaival megragadja a nadrágod szárát! A szövet egy gyötrelmes pillanatig tart, aztán elreped. A coelurosaurus visszapottyan a társa nyakába.[/p]
        [p]Kapaszkodsz, ahogy csak bírsz, majd másfél méterre a fa tetejétől megpihensz egy vastag ágon. A nadrágodból hiányzik néhány centiméternyi, de lábujjad legalább egy sem. A coelurosaurusok odalent ácsingóznak.[/p]
        [p]Előveszed az iránytűdet. A tű északi irányba fordul. Úgy döntesz, nem várod meg, míg a coelurosaurusok odébbállnak. Egyiptom különben sincs elég közel Európához; 10 millió évet kellene ugranod valamelyik irányba.[/p]
        [p class="inlineImage" data-img="96"][/p]
    </text>
    <next id="81">Kelet felé?</next>
    <next id="70">Nyugat felé?</next>
    <next id="92">Észak felé?</next>
    <hint>„Megvan még a térképed?”</hint>
  </p>
  <p id="97">
    <empty />
  </p>
  <p id="98">
    <text>
        [p]Még mindig egy jurakori tó posványos szélében álldogálsz. Nem sokat változott ez a vidék az utóbbi tízmillió év alatt. Nagyjából ugyanolyan őshüllők tűnnek föl itt is, ott is a vízinövények között, mint amilyeneket az előbb láttál kikelni.[/p]
        [p]Közelebbről is megvizsgálod az állatokat. Ezeknek már [em]mind[/em]a fejük tetején találhatók az orrlikai, és a farkuk is hosszabb. Az, amelyiket tízmillió évvel ezelőtt láttál kikelni, lehetett az első. Annak az utódai sikeresebben fennmaradtak, mint a többieké. Egy új faj kialakulásának voltál hát a szemtanúja! Ez az állat az adatbankban szereplő egyik dinosaurusra, a [em]camarasaurus[/em]ra hasonlít.[/p]
        [p]Nincs már meleged, és nem is szédelegsz többé. Ellenőrzöd az iránytűdet is. Működik megint. Ugyan mi okozhatta a zavart? Nos, akármi volt is, úgy látszik, helyesen döntöttél, hogy idejöttél. Ám abban még most sem vagy biztos, hogy az ősi Európába jutottál-e. Esetleg – hogy megbizonyosodj – vissza kellene ugranod az ember korába.[/p]
        [p][em]HRRR![/em][/p]
        [p]Hátrapördülsz. Robusztus jószág ront ki a tisztásra. Vöröslő szeme kimered, amint a könnyű és zsenge prédát megpillantja.[/p]
        [p]Egy allosaurus! Már megint! Folyton összeakadsz vele, vagy ifjabb unokatestvérével, a Tyrannosaurus rexszel.[/p]
        [p]Az allosaurus hatalmasra tátja a száját, mire egész nyálzuhatag özönlik ki belőle a földre. Amint az óriás támadásba lendül, elugrasz előle. Rohansz, ahogy csak a lábad bírja, átszökkenve fatörzseken és bokrokon. Ám az allosaurus gyorsabb! Hatméteres ugrásokkal lohol utánad. Mindjárt utolér![/p]
        [p]Roppant állkapcsát közvetlenül a hátad mögött csattogtatja. Egyszerűen képtelen vagy elég sebesen futni, hogy lerázd. Inkább menekülj az időn át, amíg nem késő![/p]
    </text>
    <next id="105">Ugorj előre 160 millió évet!</next>
  </p>
  <p id="100">
    <text>
        [p]Újra egy jurakori erdőben vagy, i. e. 150 millió évvel. A környék valahogy ismerősnek tűnik. Messzebb egy diplodocust látsz, és… igen! A coelurosaurusok, amik megkergettek, még mindig ott ácsorognak a fa alatt, amelyre felmásztál![/p]
        [p]Hát persze, kerülő úton lógtál meg az orruk elől.[/p]
        [p]Az erdő itt igen sűrű, alig látni valamit. Felmászol hát egy másik fára, amelyről jó kilátás nyílik a környező fák koronájára. Előhúzod a távcsövedet, és keresni kezded az archeopteryx jelenlétére utaló jeleket.[/p]
        [p]Semmit sem látsz. Az ág azonban, amelyen ülsz, vastag és kényelmes. Nem sok alkalmad volt a pihenésre. Leteszed a távcsövedet, és álomba zuhansz.[/p]
        [p]Azt álmodod, hogy egy puha pokróc lassan betakar, lágyan, jólesően.[/p]
        [p]Majd kapsz még egy pokrócot. Kezd meleged lenni. Aztán olyan szorosan bebugyolál valaki, hogy moccani sem tudsz.[/p]
        [p]– Ne olyan szorosan! – motyogod.[/p]
        [p]Fölriadsz.[/p]
        [p]Mozdulni akkor sem tudsz.[/p]
        [p]Nem pokróc volt, amit álmodban éreztél. Hanem egy kígyó! Egy tízméteres kígyó tekeredett köréd![/p]
        [p]A csúszómászó szorítása erősödik. Rezzenetlen tekintettel figyeli küzdelmedet a fenyőtűk között. Az egyik karodat kiszabadítod, amivel sikerül elérned a hátizsákodat. Kotorsz valami használható után. Megvan! Ujjaid a késedet markolják.[/p]
        [p]Állj! Nem használhatod a kést! Az időutazás szabályai ellen való megölni bármit is.[/p]
        [p]Ugorhatsz akármerre az időben, hogy mentsd a bőrödet – esetleg vissza az ember korába, hogy kiderítsd, hol vagy.[/p]
        [p]De nincs valami mód arra, hogy maradhass, és kutathass tovább az archeopteryx után?[/p]
        [p]A kígyó szorítása fokozódik. A nyelvével megpöcköl, mintha azt ízlelgetné, honnan is kezdjen a falatozáshoz.[/p]
    </text>
    <next id="108">Maradj itt!</next>
    <next id="84">Ugorj át az ember korába!</next>
    <hint>Félnek egyáltalán a hüllők valamitől?</hint>
  </p>
  <p id="102">
    <text>
        [p]Széles folyóban találod magad, fröcskölve kapálózol.[/p]
        [p]A vizet taposva, magad előtt tartod a hátizsákot. Előkapod a felfújható csónakodat, és kihúzod a dugót. Nemsokára bekapaszkodsz a csónakba, előveszed az összetolható eveződet, és megindulsz a part felé.[/p]
        [p]Még mindig nem tudod biztosan, hol lehetsz, de van egy igen valószínű elméleted. Vagyis: a jurakori Egyiptomtól délre tartva jutottál ide, abból az elgondolásból, hogy a bolygó pólusai felcserélődtek. Ha a feltételezésed helyes, akkor igazából [em]északra[/em] kerültél, arra a területre, amely majd Európa lesz, s ahol megtalálták az archeopteryx kövületeket.[/p]
        [p]Majdnem eléred a partot, amikor valami a víz alól a levegőbe röpíti a lélekvesztődet. Szerencsére visszaesel a csónakba, de az kis híján felborul.[/p]
        [p]Mi volt ez?[/p]
        [p]A felszín alól egy uszony robban elő. Közvetlenül melletted hosszú nyak tör a magasba, s dühödten fájdalmas üvöltés harsan. Egy [em]plesiosaurus[/em].[/p]
        [p]Feltűnik egy másik fenevad is, éles fogait az előbbi nyaka tövébe mélyesztve. Az egy [em]ichthyosaurus[/em].[/p]
        [p class="inlineImage" data-img="102"][/p]
        [p]A plesiosaurus a fejével sújt rá az ellenségére. Hátralendülő, hosszú nyaka nagyot taszít rajtad. Majdnem feldönti megint a csónakodat.[/p]
        [p]Ez a hely nem éppen csónaktúrára alkalmas! Vagy ugorj odébb az időben valamicskét, hogy ezt a dulakodást ép bőrrel megúszhasd, vagy ugorj nagyobbat, hogy kiderítsd, hol is vagy.[/p]
    </text>
    <next id="85">Ugorj vissza 30 millió évet, dél felé!</next>
    <next id="111">Ugorj előre 140 millió évet az ember korába!</next>
    <hint>Ha dél újra dél, akkor hová fogsz kerülni?</hint>
  </p>
  <p id="105">
    <text>
        [p]Dermesztő hideg van. Fehér hó és jég vesz körül. A távolban szürke égbolt terül el néhány hegyvonulat fölött.[/p]
        [p]Odébb egy alumíniumbódén akad meg a szemed. [em]Kétségtelen[/em], hogy a mezozoikus korból jócskán kiléptél már! Egy csuklyás, szőrmebéléses kabátot viselő ember integet feléd.[/p]
        [p]Megindulsz feléje, de alig bírod mozgatni a tagjaidat. Az ember hozzád szalad, elkap, és bevonszol a kunyhóba. Újra melegben vagy, de a valtas túl gyors, és ájultan esel össze.[/p]
        [p]Később, amikor kezdesz magadhoz térni, egy férfihangot hallasz.[/p]
        [p]– Mit keres egy kölyök ilyen hacukaban kinn a gleccseren? Nem értem, mi folyik itt, Joe.[/p]
        [p]Kinyitod a szemedet. Pokrócokba vagy bebugyolálva. A férfi a szomszéd szobában van, és rádiótelefonon beszél.[/p]
        [p]– Ellenőrizd az összes repülési útvonalat a Déli-sark állomás környékén – mondja. – Bizonyára lezuhant egy gép.[/p]
        [p]A Déli-sark! Ezek szerint az Antarktiszon vagy. De hogy kerültél ide? Úgy teszel, mint aki most ébredezik, és a szemedet dörgölöd.[/p]
        [p]– Hol vagyok? – kérdezed. – Milyen evet írunk?[/p]
        [p]A férfi letelepszik melléd, és a fejét csóválja.[/p]
        [p]– A Coalsack-fokon vagy, kölyök, az Antarktiszon. És 1969-et írunk. Meg se próbálj fölkelni! Azt mondd meg nekem, lezuhant-e a gépetek?[/p]
        [p]Megrázod a fejedet.[/p]
        [p]– Akkor mit keresel itt?[/p]
        [p]– Dinosaurusokat – közlöd vele. A férfi rád mosolyog.[/p]
        [p]– Sajnálom – mondja –, a dinosaurusokról idestova 64 millió évvel lekéstél. De ha a kövületeiket keresed, akkor jó helyen jársz. Ezért vagyok itt én is. Paleontológus vagyok. Te is egy expedícióval jöttél ide?[/p]
        [p]– Nem – feleled. – Miért az Antarktiszon kutat dinosauruskövületek után?[/p]
        [p]– Ha itt, a jégtakaró alatt is találunk ugyanolyan kövületeket, mint Afrikában és Dél-Amerikában, akkor az bizonyság lesz arra, hogy egykor a kontinensek mind összefüggőek voltak.[/p]
        [p]– Hisz ebben még valaki? – kérdezed.[/p]
        [p]– Rengeteg bizonyíték van rá. Vegyük például a [em]paleomágnesességet[/em]. Néhány millió évenként a Föld pólusai felcserélődnek. Észak lesz dél, dél pedig észak, senki se tudja, miért. De a kőzeteket megvizsgálva látni lehet, hogy épp hogyan álltak a sarkok, amikor az adott kőzet keletkezett. Ezzel a módszerrel ki lehet mutatni, hogyan mozogtak kontinensek.[/p]
        [p]Ez érdekes. Ha tehát a pólusok időnként helyet cserélnek, ez magyarázat lehet arra, hogy kötöttél ki a [em]Déli[/em]-sarkon, miután a jurakori Egyiptomból az irányt [em]észak[/em]nak vetted. Nem az iránytűvel volt baj. A pólusok álltak a fejük tetejére![/p]
        [p]– Mondja – kíváncsiskodsz –, a sarkok egyik pillanatról a másikra cserélnek helyet?[/p]
        [p]– Nem. Van egy köztes időszak, amikor a mágneses mezők egészen eltűnnek, úgyhogy akkor egy iránytű nem is mutatna semmit. A Föld olyankor védtelen a Nap káros sugárzásával szemben.[/p]
        [p]– Mi történne azzal, aki ilyenkor állna ki a napra?[/p]
        [p]– Hát – mosolyog a férfi –, feltehetően jó kis napszúrást kapna![/p]
        [p]A rádiótelefonból recsegés tör elő, s egy távoli hang jelentkezik. A paleontológus kimegy a szobából, hogy válaszoljon.[/p]
        [p]– Nem jelentettek lezuhant gépet? – hallatszik a csodálkozása. – Semmiféle másik expedíció sincs a környéken? Hát akkor honnan az ördögből pottyant ide ez a kölyök?[/p]
        [p]Ideje visszatérni a jurakorba, mielőtt kérdezősködni kezd! Észak az észak, itt, az ember korában.[/p]
    </text>
    <next id="100">Ugorj vissza 150 millió évet északi irányban!</next>
  </p>
  <p id="108">
    <text>
        [p]A kígyó kiölti a nyelvét, megcsiklandozza a nyakadat. Még egyet szorít rajtad… de annyira, hogy… levegőt se kapsz![/p]
        [p]Az egyik kezed még mindig szabad. Belekotorsz a zsákodba. Ott kell lennie egy doboz gyufának. A hüllők – nemrég láttad – félnek a tűztől.[/p]
        [p]A gyufásdoboz a kezedbe akad. Igen óvatosan előhúzod a gyufaszálakat, és egyet sikerül meggyújtanod. A szálat odadugod egyenesen a kígyó képébe.[/p]
        [p]Annak sötét szemében riadalom tükröződik. Hátrakapja a fejét, s ettől máris szabadabban mozogsz.[/p]
        [p]A lángot odatartod a legközelebbi száraz fenyőgallyhoz. A tűlevelek könnyen meggyulladnak. Az égő ágdarabbal a kígyó felé sújtasz, megpörkölve az orrát. Az sziszegve hátrál, és kelletlenül letekeredik rólad.[/p]
        [p]Kicsusszansz a szorításából, és valamivel feljebb mászol a fán. Az egyik ágon átkúszol a szomszédos fára, majd a műveletet még többször megismétled, hogy a coelurosaurusoktól minél messzebb kerülhess.[/p]
        [p class="inlineImage" data-img="110"][/p]
        [p]Közben megpihensz, hogy felmérd, hol is vagy. Hogy keveredtél ide először ebbe az időszakba? Sokat ugrándoztál ugyan hol ide, hol oda az időben, de esküdni mernél rá, hogy ezen a helyen áll majd egykor Egyiptom. Most már nem lehet messze az archeopteryx![/p]
        [p]Épp lemászni készülsz, hogy folytasd a kutatást, amikor feltűnik egy diplodocus, és billegve közeledik feléd, akár egy sétálgató felhőkarcoló. Mozdulatlanná válva csimpaszkodsz tovább a fa tetejébe.[/p]
        [p]A dinosaurus feje körül rovarok ezrei zümmögnek. Apró, rövidlátó szemét a te fenyőfád tobozaira szegezi. Erős, lapos fogaival megragad egy ágat pontosan a lábad alatt.[/p]
        [p]A fa előre-hátra hajladozik, ahogy a diplodocus rángatja. Forog veled a világ. Képtelen vagy tovább kapaszkodni! Mindjárt lebukfencezel![/p]
        [p]Menekülj, ugorj előre 10 millió évet![/p]
    </text>
    <next id="81">Kelet felé</next>
    <next id="92">Észak felé</next>
    <next id="63">Nyugat felé</next>
    <next id="102">Dél felé</next>
    <hint>Kelet az kelet, nyugat az nyugat, de merre van itt dél és észak?</hint>
  </p>
  <p id="111">
    <text>
        [p]Egy tengerparton magasodó sziklán üldögélsz. Tavasz érződik a levegőben. Odalent a szirt oldalából félig feltárt kövület meredezik kifelé.[/p]
        [p]Valahonnan a sziklák közül hangok hallatszanak. Emberek bukkannak fel.[/p]
        [p]– Itt is van! Itt, ni! – kiáltja egy fiatal lány. ő halad egy csapat férfi előtt felfelé a kanyargós ösvényen.[/p]
        [p]– Kész csoda vagy te, Mary Anning – szuszogja egy nagydarab fickó, akinek csákány van a kezében. – Biztosan ismersz itt minden egyes kavicsot.[/p]
        [p]Angolok. Szóval Nagy-Britanniában vagy! Rátaláltál Európára, az archeopteryx szülőhazájára![/p]
        [p]– Üdv mindenkinek – köszönsz a közeledőknek. A lány szúrós szemmel végigmér.[/p]
        [p]– Nem lophatod el tőlem! Az enyém![/p]
        [p]– Én csak nézelődöm – szabadkozol.[/p]
        [p]– Az áldóját, te Mary! – kiáltja az egyik férfi, lekapva a válláról a csákányát. – Ezek a teremtmények, amiknek a csontjaira akadtál, még Noé atyánk és az özönvíz előtt éltek![/p]
        [p]– Ennek a jószágnak olyan orra volt, akár egy delfinnek, olyan foga, mint egy krokodilnak, a koponyája és a mellkasa amolyan gyíkforma, a gerince akár a halaké, az uszonyait pedig mintha a bálnáktól kölcsönözte volna.[/p]
        [p class="inlineImage" data-img="113"][/p]
        [p]Úgy tűnik, egy ichthyosaurus csontjai. Talán éppen ugyanaz, amelyikkel a tóban találkoztál![/p]
        [p]– Én nem tudom, mi ez – mondja Mary –, de olyan izgalmas volt, amikor rátaláltam! Ezt nem is adom oda a turistáknak! Egész életemben kövületek után akarok kutatni![/p]
        [p]– Ejha – neveti el magát az egyik munkás. – Képzeljék csak el a mi Marynket, amint ősz anyókaként itt tipeg a sziklák között 1860-ban![/p]
        [p]1860? Ha Mary 1860-ban már anyóka lesz, akkor most a tizenkilencedik század elején járhatunk. Mary Anning ezek szerint egyike az első buzgó kutatóknak, akik a dinosauruskövületeknek szentelték az életüket.[/p]
        [p]Nézed az ichthyosaurus maradványait.[/p]
        [p]– Kíváncsi lennék – motyogod magadban –, hogy a plesiosaurusszal vajon mi történt.[/p]
        [p]Hát a csónakoddal? Otthagytad a jurakorban! Pedig szabály, hogy nem veszíthetsz el semmit időutazás közben. Most mehetsz vissza 140 millió évet, hogy visszaszerezd.[/p]
        [p]Gratulálsz Marynek a leletéért, aztán búcsút veszel. Letérsz egy mellékösvényre, hogy az eltűnésedet észre ne vegyék.[/p]
    </text>
    <next id="91">Ugorj vissza a juraidőszakba!</next>
  </p>
  <p id="114">
    <text>
        [p]A csótányok már [em]rajtad[/em] mászkálnak. Lerázod őket, és kikotrod mindet a hátizsákodból.[/p]
        [p]Az lehet, hogy te nem túlságosan kedveled a bogarakat, de az [em]archeopteryx[/em], az igen! Őkelme ezekkel táplálkozik.[/p]
        [p]Az ősi Európát megtaláltad, ahol az archeopteryx élt, a jurában vagy, amely az ő időszaka volt, s most rábukkantál kedvenc eledelének bőséges forrására is.[/p]
        [p]Végre talán szemtől szembe kerülsz magával az archeopteryxszal is.[/p]
        [p]Letelepszel a folyó partjára, és a lábadat belógatod a hűs vízbe. A pterosaurusokat nézegeted, amelyek le-lecsapnak a hullámokra, és karmos lábukkal halakat ragadnak ki onnan.[/p]
        [p]Felemeled a fényképezőgépedet, hogy felvételt készíts róluk, de a gép kicsusszan a kezedből, bele a folyó sebes sodrába.[/p]
        [p]Fényképezőgép nélkül semmi reményed, hogy a [em]feladatot[/em] végrehajtsd! Lerohansz a folyópartra. A géped ott úszik tova vízhatlan tokjában?[/p]
        [p]Akkor nagy csobbanással egy pterosaurus csap le a vízre. Amikor kiemelkedik, a fényképezőgép ott fityeg a karmai között. A repülőhüllő föléd lebben, és megül egy közeli fa tetejében.[/p]
        [p class="inlineImage" data-img="114"][/p]
        [p]Most aztán hogy szerzed vissza a fényképezőgépedet?[/p]
        [p]A pterosaurus csalódott rikoltással az alatta levő ágra ejti a gépet. Az efféle eledel nem igazán ínyére való. Majd visszaröppen újra a folyó felé, otthagyva a fényképezőgépedet az ágon, tíz méterre a föld felett.[/p]
        [p]Óvatosan kúszol felfelé a fán, vigyázva, nehogy a felső ágak megrezzenjenek. Ha a géped lepottyan, ripityára törik.[/p]
        [p]Végre eléred az ágat. Egyik kezeddel erősen megkapaszkodsz, kinyúlsz…[/p]
        [p]De megcsúszik a lábad! Fél kézen lógsz ég és föld között. A fa ide-oda inog.[/p]
        [p]A lábaddal sikerül átkulcsolnod egy másik gallyat, és visszanyerned az egyensúlyodat. Megmarkolod a fényképezőgépedet, aztán megpihensz.[/p]
        [p]Lepillantasz. Mélyen alattad a laza talajban gödröt veszel észre a folyótól vagy ötven méterre. A gödör telis-tele van dinosaurustojásokkal. Sebesen lekúszol a fáról, és egyenesen a fészekhez sietsz.[/p]
        [p]Mindegyik tojás csupán néhány centi hosszú. Hever ott vagy egy tucat. Reccs![/p]
        [p]Az egyik tojásból fejecske bukkan elő. Majd egy másikból még egy.[/p]
        [p]– Pík! Pík! – sipákolnak a jövevények. Nedves tollú madárkáknak látszanak. De nem, pikkelyes bőrű, karmos lábukkal és fogaikkal sokkal inkább aprócska dinosaurusoknak tűnnek.[/p]
        [p]Várjunk csak! Nedves tollak? A dinosaurusok kicsinyített másai?[/p]
        [p]A sötétség gyorsan ereszkedik lefelé. Felteszed a villanófényt a fényképezőgépedre, és letérdelsz a fészek mellé.[/p]
        [p]Víjj![/p]
        [p]Hátrakapod a fejed. Mögötted dühösen szökdécselő, szárnyát csattogtató, nagyjából harminc centi magas állatot pillantasz meg. A testét tollak fedik. Hanem a csőrében fogak sorakoznak.[/p]
        [p]– Archeopteryx? – nyögöd. – Hisz ez egy archeopteryx![/p]
        [p]Az ismét rikoltásra tátja a csőrét, apró szeme szikrákat hány. Felborzolt tollai mint sörték meredeznek. Vékonyka testét borító vörös és barna sávos tollruhája széles farokban végződik, szinte hódfaroknak tűnik. Akkor elkattintod a fényképezőgépet.[/p]
        [p]Az archeopteryx hátraszökken, amint felvillan a vakud. Dühödt és meglepett vijjogást hallat. Nem akarja, hogy a fiókáit háborgasd. Úgy toporog egyik lábáról a másikra, akár egy harcias kakas.[/p]
        [p]Végre megvan a felvétel az archeopteryxról, az első madárról! Most már csak annyi a teendőd, hogy biztonságban visszatérj a jelenbe, s azzal végeztél is.[/p]
        [p class="inlineImage" data-img="117"][/p]
        [p]Akkor egy árnyék vetődik a hátizsákodra. Felnézel, hát egy allosaurus! Karmos lábával fellódít a levegőbe, s te ott himbálózol három méter magasan. Akár nyomban el is tűnhetnél az időn át, de akkor a felszerelésed itt ragadna. Mitévő légy? Az allosaurus már tátja is hatalmas pofáját, hogy bekapjon![/p]
        [p]A fényképezőgéped most is ott lóg a nyakadban. Felkapod és elkattintod. A vaku pontosan az allosaurus ábrázatára villan![/p]
        [p]Az elképedt allosaurus elereszt, s te lepottyansz egyenesen a hátizsákodra. Hamar felnyalábolod hát, s már ugrasz is át olyan időbe, ahol a legveszedelmesebb teremtmények maguk az emberek.[/p]
        [p]Ám ha jobban meggondoljuk, talán a mezozoikus kor sokkal biztonságosabb![/p]
    </text>
    <reward id="logo3" useSeriesId="true"/>
    <victory />
  </p>
</content>
