<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">

  <p id="back_cover">
    <text>
        [p]Egy fiatal cigányfiú bőrébe bújhatsz, és tőled függ, hogy alakul az élete... Intézetben nevelkedtél Vas megyében. Egy augusztusi reggelen gördül be veled a vonat a Keletibe. Összespórolt vagyonkád a zsebedben. 18 éves vagy, és erre a pillanatra vártál egész életedben. A döntés innentől a te kezedben van. Játszál és vigyázz: Biztos, hogy nem úszod meg szárazon! Érezni fogsz, félni, reménykedni, elbukni és talán talpra állni.[/p]
    </text>
    <next id="background"></next>
  </p>
  <p id="background" display="Háttértörténet">
    <text>
        [p]Tizennyolc éve, júniusban születtél egy Szekszárdhoz közel fekvő cigánytelepen. Anyád, úgy tudod, régóta halott, apádról nincsenek híreid. Egy rakás testvéred élhet szanaszét az országban, de nem vagy rájuk kíváncsi, nem ismered őket. Gyermek- és ifjúkorodat nevelőotthonokban töltötted, főként dunántúli intézményekben, az utolsó hat évben egy Vas megyei intézetben nevelkedtél. Szerettél ott lakni, a közösség pótolni akarta a családot, amire egész életedben vágytál. Nem foglalkoztak a származásoddal, alig tudsz visszaemlékezni bántó mondatra, és Téged sem érdekelt a cigányság. Az általános iskola után két évig a nyomdaipari szakmunkásképzőbe jártál, majd átküzdötted magad a szakközepes részlegbe. Itt is két évet teljesítettél, mikor elérted a tizennyolc éves kort. A szakmádat nem akarod befejezni, nem szereted, nem is keresik, és az érettségit lerakhatod máshol is: elküldted a jelentkezést a pesti iskolába. Szeptembertől kezdődik a tanév, egy év múlva kezedben lehet az oklevél.[/p]
        [p]Erre a pillanatra vártál egész életedben, végre a saját lábadra állhatsz, és egy percig sem szeretnél tovább maradni. Egy évig még igényt tarthatnál utógondozotti ellátásra, de nem kéred, katonának súlyos ételallergiád miatt nem visznek el.[/p]
        [p]Már tegnap összecsomagoltál, elbúcsúztál társaidtól, nevelőidtől, az épülettől. Reggel elvisznek az állomásra, ahova többen is elkísérnek. Nem gondoltad volna, de meghatódsz.[/p]
        [p]Órák óta zötykölődsz a vonaton, lassan befut a Keleti pályaudvarra. Kusza álomképek és történetek kavarognak a fejedben, nagyon félsz, de tudod, hogy most bármit elérhetsz.[/p]
        [p]Kétszáztízezer forintnyi vagyonodat az államtól kaptad: a levonások után ennyi jár az összegyűlt családi pótlékból, aminek egy részét már korábban elkölthetted.[/p]
        [p]Idegesen simítgatod a ruhád, a szerelvény begördül a peronok közé...[/p]
    </text>
    <next id="1"></next>
  </p>
  <p id="1">
    <text>
        [p]A Keleti nem olyan hátborzongató, mint Budapestet megjárt társaid mondták. Lelépsz a vonat vaslépcsőjéről, elindulsz a kijárat felé. A peron töredezett aszfaltcsíkjain gyalogolsz, szeméthalmokat kerülgetsz. A pályaudvar épülete szép, ám az embertömeg és a méretek félelemmel töltenek el. Az aluljáróban egy csoport biztonsági őrre leszel figyelmes, két ormótlan kutyát hergelnek. Szerencsére meg vannak kötve, úgyhogy az elhaladás mellettük inkább kellemetlen, mint veszélyes. Körforma nyitott részre érsz, letelepszel egy betonkockára. Törni kezded a fejed, hogy hol tölthetnéd az estét.[/p]
    </text>
    <next id="40">Felkeresheted a rokonodat, Lajos nagybátyádat a Baross utcában</next>
    <next id="261">Vagy kereshetsz valami olcsó szállást</next>
  </p>
  <p id="2">
    <text>
        [p]Az Expresszt böngészed, és jóleső sóhaj kíséretében végigsimítasz a mellényedben lapuló bankjegyeken. Nem sok maradt a tizennyolc év alatt összegyűlt családi pótlékból, amit az állam a szüleidnek szánt. A pénz mindeddig egy számlán pihent és gyarapodott, míg el nem hagytad az otthont. Lopva körbepillantasz, úgy érzed, mindenki téged bámul – kikapod a kezed a zsebedből, és tovább olvasol. Többször átfutod a lapot, végül bekarikázol négy viszonylag jó ajánlatot. Igaz, hogy az egyik kicsit drága, viszont mindegyik azonnali beköltözést ígér. Sorra felhívod őket, és még a mai napra lebeszélsz a tulajokkal egy találkozót.[/p]
    </text>
    <next id="345">Ha a józsefvárosi címre mész</next>
    <next id="161">Ha a Rózsa utcába mennél</next>
    <next id="46">Ha a Király utcai címmel kezdesz</next>
    <next id="77">Ha a kissé drága kispesti lakást keresed föl</next>
  </p>
  <p id="3">
    <text>
        [p]Másodpercekig tart az akció, egy füttyel jelzik, hogy jöhetsz, a menekültek már a furgonokban vannak. A visszaúton némán bambulsz kifelé. Akárhogy is, a hesszelés jutalma tekintélyes összeg. Az éjszakát sztriptízbárokban múlatjátok, hajnalra mindenki haver. Főnököd nevét is végleg megjegyzed, Malájnak szólítja az egész belváros. Azt tanácsolja, pihend ki magad, és két nap múlva este legyél a központban.[/p]
    </text>
    <next id="318"></next>
  </p>
  <p id="4">
    <text>
        [p]Bemész az áruházba, unottan álldogálsz a raktár bejáratánál. A leértékelt mosóporok alól kikandikáló koszcsomókat taszajgatod ide-oda.[/p]
        [p]– Többek között ezeket kell eltüntetnie – közli veled egy nyakkendős férfi, és bátorítólag a válladra helyezi a kezét. – Mert ugye maga vár itt raktári munkára?[/p]
        [p]– Igen – válaszolod elhűlve. – Tényleg én jelentkeztem..., de honnan tudta?[/p]
        [p]– Hát, tudja... a magafajta itt vagy munkára jelentkezik, vagy... no de hagyjuk. Csak vicc volt, ne sértődjön meg, oké?[/p]
        [p]Azt válaszolod, hogy nem sértődtél meg. Bekullogsz a raktárba, ahol egy vén raktárvezető közli, hogy munkaruhát nem kapsz. Higgadtan visszakérdezel, hogy akkor miben dolgozzál, ám tudomást sem véve rólad, elballag.[/p]
    </text>
    <random diceConfig="1d6">
      <result min="1" max="2">
        <next id="13"></next>
      </result>
      <result min="3" max="6">
        <next id="288"></next>
      </result>
    </random>
  </p>
  <p id="5">
    <text>
        [p]A harmadik hét végén csüggedten markolászod pénzed maradékát. Mindennap kerestél két- vagy háromezret, de valahogy mindig elfogyott.[/p]
        [p]– A csapda bezárult – mormogod magad elé, és egy ezrest a zsebedbe gyűrve elindulsz a brigádbulira. Az ajtóban egyik társadba botlasz. Int, hogy kövesd, és a sarokra érve hisztériás rohamot produkál.[/p]
        [p]– A másik épületet mégse micsinyájjuk – nyögi el. Tehát véget ért a munka, és egy filléred sem maradt. Elhatározod, hogy előkeríted Misut, és segítséget kérsz tőle.[/p]
        [p]A szálló udvarán találod, rádiót hallgat. A zsebébe nyúl, megkínál egy szál cigivel. Nem először gyújtasz rá. Az intézetben is próbálgattátok, de nem tetszett; a brigádnál szinte mindig megkínál valaki. Misu jó társaság, éjfélig beszélgettek, elszívtok egy dobozzal.[/p]
        [p]Másnap veszel egy újabb csomaggal: dohányos lettél. A többiektől eltanulsz minden trükköt, a matrózszívástól a kettétört cigi meggyógyításáig. Sokkal határozottabbnak érzed magad.[/p]
        [p]Egy este Misu szól, hogy talált munkát. Nem akar többet kölcsönadni, jól teszed, ha elvállalod.[/p]
    </text>
    <random diceConfig="1d6">
      <result min="1" max="2">
        <next id="169"></next>
      </result>
      <result min="3" max="6">
        <next id="360"></next>
      </result>
    </random>
  </p>
  <p id="6">
    <text>
        [p]Visszaültetnek a székedbe. Egy kockás inges, kockaszemüveges, nagydarab fiú megígéri, hogy ma aktualizálni fognak. Nem kérdezel vissza, hogy ez mit jelent, nem akarsz tudatlannak tűnni. Rövid ima után az egyik lány feléd fordul, és megkérdezi, hogy állami gondozottként ért-e már bármiféle atrocitás.[/p]
        [p]– Nem! – válaszolsz. – Azaz, hogy igen. Öööö...[/p]
        [p]A kockás inges félbeszakít, és lázas vitába bonyolódik két feszülten pillogó copfos lánnyal az árvaság és az egyház szerepének összefüggéseiről. Ahányszor jelezni próbálod, hogy beszélni szeretnél, a többiek türelmetlenül leintenek.[/p]
        [p]– Én cigány is vagyok... – megint nem tudod befejezni, mert most az egész társaság magából kikelve figyelmeztet, hogy a származásod nem fontos. Még legalább fél órát küszködsz, hogy újra megszólalhass, de eredménytelenül. Kilenc felé elbúcsúzol, és megígéred, hogy legközelebb is eljössz. Amikor hazaérsz, összezavarodva buksz az ágyadba, de már nincs időd gondolkodni. Vár a holnapi munka.[/p]
    </text>
    <next id="158"></next>
  </p>
  <p id="7">
    <text>
        [p]A nő zavartan magyarázkodni kezd: igaz, ő a tulaj, de a lakás már nem kiadó, mivel az unokaöccse tíz perce telefonált, hogy hozzá költözik. Szomorúan hallgatod Terike beszámolóját. Nincs kedved firtatni a kifogást, és még ma szállást kéne találni.[/p]
        [p]Tovább próbálkozol albérlettel.[/p]
    </text>
    <next id="205"></next>
  </p>
  <p id="8">
    <text>
        [p]Reggel arra ébredsz, hogy szúr az oldalad. Megfordulsz, és látod, hogy valaki gumibottal próbál felébreszteni: ugyanaz a rendőrpáros, amelyik tegnap igazoltatott. Fáradt vagy de azért rutinszerűen elkezded keresni a papírjaidat.[/p]
        [p]– Ahhoz képest, hogy van lakása, csak itt aludt! – mondja a férfi.[/p]
        [p]– Nekem mindegy, vagy akármi, de pakolja ki a táskáját.[/p]
        [p]– Józsi, hagyjad! – Próbál hatni rá a társa.[/p]
        [p]Széthúzod a cipzárt, és megmutatod a holmidat. Bólintanak, elköszönnek, Józsi azért cicceg egy kicsit.[/p]
        [p]Eszedbe jut, hogy hétfő van, dolgoznod kell. Igaz, még nagyon korán van, és ma csak délre kell bemenned. Fogalmad sincs, mikorra sikerül felhajtanod új szobát. Keresel egy fülkét, és betelefonálsz a munkahelyedre. A főnök nagyon kedves, azt mondja, nem baj, ha késel egy kicsit, és kettőig elenged.[/p]
        [p]Megtántorodsz. Rosszul érzed magad, muszáj innod egy kávét, és egy kis mosakodás sem ártana. Felkapod a cuccokat, és elindulsz a McDonald's felé.[/p]
    </text>
    <random diceConfig="1d6">
      <result min="1" max="3">
        <next id="181"></next>
      </result>
      <result min="4" max="6">
        <next id="132"></next>
      </result>
    </random>
  </p>
  <p id="9">
    <text>
        [p]A kínai, akit Huangnak hívnak, a másodikon lakik. Az előszobába lépve nehezen tudod elkülöníteni a lakás helyiségeit, mert a plafonig állnak a ruhák.[/p]
        [p]– Mi lenne a dolgom? – kérdezed, és rátelepszel néhány „Rebook shoes” feliratú dobozra.[/p]
        [p]– Pakolni kéne! Kamionból ki, furgonba be – feleli Huang. Ezt a sok mindent itt! Pénzben megegyezünk, és néha hazavihetsz, ha valami tetszik. Holnap hajnalban kezdhetsz.[/p]
    </text>
    <next id="294">Ha elfogadod</next>
    <next id="364">Ha nem</next>
  </p>
  <p id="10">
    <text>
        [p]Bárgyún üldögélsz köztük, figyeled, ahogy Góbi folyékonyan társalog romani nyelven a mellette ülő lánnyal. Elszomorodsz, amikor kiderül, hogy közülük sokan iskolába járnak, s te vagy az egyetlen, akinek nincs rendes szakmája. Amikor hazaindulsz – kissé lerészegedve –, azon töröd a fejed, hogy mikor iratkozzál be. Góbi nagyon bírja a piát – állapítod meg később odahaza. Vécére mész, csak nehezen találsz bele a fajanszba. Végül bedőlsz az ágyba.[/p]
    </text>
    <next id="370"></next>
  </p>
  <p id="11">
    <text>
        [p]Az egyik szociális munkás kiabálni kezd:[/p]
        [p]– Álljanak le! Lajos bácsi, szálljon le az asztalról, hé, ki akar repülni? Miért nem bírnak aludni?[/p]
        [p]Lassan mindenki visszavánszorog az ágyába, aztán harákolva, fingva, morogva aludni térnek. Másnap rémülten veszed észre, hogy ruháid jó része elszakadt, kezed csupa vér, orvoshoz kéne menned.[/p]
    </text>
    <next id="254"></next>
  </p>
  <p id="12">
    <text>
        [p]Hamar megjön a válasz, bekerültél egy csoportba. Háromhetes napi két óra, a következő hónapban indul.[/p]
        [p]A többiek is hasonlóan kezdők, és aránylag sok a roma. A tanár sokszor dicsér, hogy gyorsan fejlődsz, tényleg nagyon akarsz. Ismerkedni próbálsz, de a legtöbben túlságosan zárkózottak, összebarátkozol egy cigány fiúval. Azt mondja, ő már a sokadik tanfolyamot végzi, és tökéletesen kiismeri magát a pályázatok között. Cigányul is tanul, azt is támogatják. Nem tud meggyőzni, miért lenne neked jó megismerni a nyelvet, de megígéred, hogy egyszer majd kipróbálod.[/p]
        [p]A végén megkapod az oklevelet, tudsz használni néhány programot.[/p]
    </text>
    <next id="143">Ha megpróbálsz most munkát szerezni</next>
    <next id="249">Ha újabb tanfolyamokkal kísérletezel</next>
  </p>
  <p id="13">
    <text>
        [p]Másnap beállsz dolgozni. Egészen más a feladatod, mint vártad. Amellett, hogy pakolsz, minden terméket megvizsgálsz, amiről leszedhető az árcédula vagy a minőség lejártát jelző dátum. Nem vagy lelkes. A többiek azonnal észreveszik, és ahol tudnak, keresztbe tesznek. Egyik nap rájuk szólsz, hogy ne kardozzanak a kígyóuborkákkal, mert azokat még le kell fóliáznod. Vigyorogva engedelmeskednek, de érzed, hogy ebből még gond lesz.[/p]
    </text>
    <random diceConfig="1d6">
      <result min="1" max="3">
        <next id="199"></next>
      </result>
      <result min="4" max="6">
        <next id="173"></next>
      </result>
    </random>
  </p>
  <p id="14">
    <text>
        [p class="inlineImage"][img src="resources/solo2/14.jpg" /][/p]
        [p]Beültök a kocsiba. Maláj és egy gorillája ül elöl, veled egy új fiú hátul. Nem szóltok egymáshoz, amíg meg nem érkeztek egy elhagyatott parkolóba. Ültök az autóban, egy kocsit vártok hajnalig.[/p]
        [p]– Jön az a geci! – mutat hirtelen Maláj a sötétbe, és feltűnik egy aktatáskás férfi. Kipattantok a kocsiból, a többiek rohanni kezdenek, te maradsz és figyelsz. Ordítást hallasz. Az embert a földre teperik, az új fiú rátérdel a mellkasára, majd a táskájába nyúl. Kivesz egy fúrót, és megcélozza az áldozat térdét. A fúró felvisít. Az ordítás néha megszakad – a férfi ájultan nyögdécsel.[/p]
        [p]– Én bíztam benned baszod, te kényszerítesz erre! – üvölti Maláj. Ha egy hét múlva nincs meg a pénz, a heréidet tépetem le![/p]
        [p]Elfordulsz, rosszul vagy. Egy autó tűnik fel a sarkon, jelzel Malájnak. A kocsiba pattantok, és eltűntök a környékről. Később holtsápadtan öklendezel Maláj búvóhelyén.[/p]
        [p]– Ilyen ez, fiam, de meg lehet szokni – nyom a kezedbe egy adag pénzt; és kitessékel. Rémálmokkal küszködve alszol másnapig.[/p]
    </text>
    <next id="248"></next>
  </p>
  <p id="15">
    <text>
        [p]Telefonáltok a szervezetnek, elmondjátok, mi történt. Azt tanácsolják, keressétek fel őket holnap. Biztatnak, hogy tartsatok ki, és ne tegyetek semmi meggondolatlanságot. Csendesen visszavonultok, és többször is ellenőrzöd, rendesen bezártad-e az ajtót. Vica végül elsírja magát, alig sikerül megnyugtatni, szorongva várjátok a reggelt.[/p]
    </text>
    <random diceConfig="1d6">
      <result min="1" max="2">
        <next id="281"></next>
      </result>
      <result min="3" max="4">
        <next id="145"></next>
      </result>
      <result min="5" max="6">
        <next id="281"></next>
      </result>
    </random>
  </p>
  <p id="16">
    <text>
        [p]Gyorsan végeznek, megkapják a nulla-nullát: azt jelenti, tiszta vagy. A nő sűrű Józsi-Józsi noszogatása ellenére a férfi még kérdezget.[/p]
        [p]– Hova megy?[/p]
        [p]– Mi? – Tényleg nincs válaszod. – Hát, haza – nyögöd ki végül.[/p]
        [p]– Hajléktalan? Nem lesz ez így jó. Honnan jött? Válaszolsz a kérdésére, mire ő visszaadja a papírodat, és amúgy játékosan megfenyeget a mutatóujjával. A kocsi fele mennek, észreveszed, hogy a nő nadrágján egy rágó van. Visszanéznek, látják, hogy a fenekét bámulod. Elkapod a tekinteted, és elindulsz keresni valami kajáldát.[/p]
    </text>
    <next id="221"></next>
  </p>
  <p id="17">
    <text>
        [p]A főnök nem veszteget rátok sok időt. Azt mondja, ne fusizzatok, további jó munkát kíván, aztán odébbáll. Kétezerkettő jár egy napra, ki lehet bírni. A társad, Józsi, meglehetősen beszédes. Szinte az egész életét elmeséli, kiderül, hogy csak negyvenéves. Most egy szálláson húzza meg magát. Nemrég került oda, mert elvált a feleségétől, és a bíróság kirakta a lakásból. Az ott lakók egy része munkásszállón öregedett meg. Nehezen viseli a légkört: aki nem agresszív, az magába fordul, és élőhalottként tengeti napjait. Te is beszámolsz eddigi kalandjaidról. Lassan lejár a munkaidő, elindultok leadni a kocsit, és felvenni a béreteket.[/p]
    </text>
    <random diceConfig="1d6">
      <result min="1" max="2">
        <next id="314"></next>
      </result>
      <result min="3" max="4">
        <next id="138"></next>
      </result>
      <result min="5" max="6">
        <next id="314"></next>
      </result>
    </random>
  </p>
  <p id="18">
    <text>
        [p]– Géza kollégája vagyok... szeretnék megszállni nálatok, ha nem baj. Elindulsz Géza után, és a nő most már selymes hangon szól hozzád:[/p]
        [p]– Ne haragudj, azt hittem, a hétórás vendég vagy... na menj a vendégszobába, és pihenj le.[/p]
        [p]Géza sápadtan követ, és idegesen magyarázkodik:[/p]
        [p]– Tudod a feleségemmel... most elutazott... pénzszűkében voltunk, és... szobáztatunk. Ez a lány a Juli. Azért volt ilyen furcsa, mert azt hitte, az a faszi vagy, aki szereti, ha verik.[/p]
        [p]Elvigyorodsz, magad mellé ülteted Gézát. Arról kérdezgeted, hogy a felesége távollétében hogyan hálálja meg a lány, hogy itt dolgozhat. Géza szégyenlősen tiltakozik, majd kiviharzik a szobából, és két üveg borral tér vissza. Szélsebesen lerészegedsz, Géza mindvégig kerüli a lánnyal kapcsolatos kérdéseket. Később közli, hogy nem maradhatsz tovább, mert... szükség lenne erre a szobára is...[/p]
        [p]Szédelegve álldogálsz az előszobában, aztán bután lebaktatsz a lépcsőn. Amikor a riglit piszkáló Gézát nézted, a válla felett a hálószobába pillantottál, és megláttál egy fotót az ágy felett. A képen Géza mellett Juli állt, esküvői ruhában. Értetlenül lépdelsz a sötétedő utcán, de nincs időd Gézáék sorsán töprengeni.[/p]
        [p]Késő van, és muszáj valami szállást találnod.[/p]
    </text>
    <next id="204"></next>
  </p>
  <p id="19">
    <text>
        [p]A portás ápolatlan körszakállát elönti a vér, meginog, és a sarokban kuporgó gondnokra zuhan. Erre az felkap egy partvist, és vadul csapkodni kezd. Kirohansz a folyosóra, becsapod az ajtót és elszaladsz. Amikor kiderül, hogy leütötted a portást, Vica azonnal a helyszínre siet.[/p]
        [p]– Elájult... – néz rád haragosan, aztán kötszerért siet.[/p]
        [p]– Elmegyünk Katóhoz... itt nem maradhatunk – mondja.[/p]
        [p]Szégyelled magad, de tudod, hogy igazad volt. Senkid sincs rajta kívül, ölni is képes lennél érte.[/p]
    </text>
    <next id="159"></next>
  </p>
  <p id="20">
    <text>
        [p]Néhány ismerőssel kezded el alkalmazni a régi módszereket. Most nincs főnököd, aki megvédjen, így egyre nehezebb helyzetbe kerülsz. A legpiszkosabb munkák jutnak neked, és folyamatosan őrlődsz az erősebb csoportok között. Hol ennek, hol annak kell tejelned, hasznod alig marad. Rendszeresen megfenyegetnek, a tartozásaid miatt már eltűnni sem lehet. Fogalmad sincs, meddig húzod ilyen körülmények között, az áhított családra és biztonságra gondolni sem mersz. Csak akkor vagy jól, amikor merevre iszod magad. Kalandod itt véget ér.[/p]
    </text>
    <victory />
  </p>
  <p id="21">
    <text>
        [p]Egy pillanatig megszeppenten álldogálsz, aztán Kornai kezébe csapsz. Egy hét múlva kell munkába állnod. Figyeled az üvegfülke jelenlegi lakóját. A falon mérőszalag hirdeti a hátralévő napokat, jöttödre az öreg portás elmebeteg kacajt hallatva magára zárja az ajtót.[/p]
        [p]– Óööööö... – lép melléd Kornai – nagy trauma érte. Szegény Szálai bácsi...[/p]
        [p]Furcsa érzések gyötörnek, míg haza nem érsz. Idegennek érzed a várost, félsz tőle. Amikor felhágsz a gangra, főbérlőd toppan eléd, s mielőtt megszólalhatna, lázasan magyarázni kezdesz az új munkahelyedről.[/p]
    </text>
    <next id="174"></next>
  </p>
  <p id="22">
    <text>
        [p]Ez így nem mehet tovább. Óránként futsz bele a közelmúltban megismert emberekbe, a pénzed pedig fogytán van. Felhívod Malájt. Nem örül neked, kötelességről és megbízhatóságról papol. Azt mondja, felvesz kocsival. Az autóban már kedvesebb, a lakására visz. Ad egy pohár sört, hogy megnyugodj, majd hirtelen hajlott pengéjű kést szegez a torkodnak.[/p]
        [p]– Lehet, hogy Bulldog nem vesz észre semmit, de én igen! Ha még egyszer eltűnsz, kicsinállak! Remegve igent mondasz, pontosan tudod, mire képes Maláj. Elveszi az órádat és a pénzedet, majd kidob. Gyorsan hazamész. A gengszterélet folytatódik.[/p]
    </text>
    <next id="244"></next>
  </p>
  <p id="23">
    <text>
        [p]Végighallgat, nyugalomra int.[/p]
        [p]– Lássuk csak, lássuk csak – hümmögi, és elkezd írni egy lapra. Befejezi, mosolyogva a kezedbe nyomja. A papíron az áll, hogy van állásod, ezt ő igazolja. Értetlenül bámulsz. Csendben megköszönöd, azt mondja, ma dolgozott itt utoljára.[/p]
        [p]Hülyén érzed magad, de átadod a levelet a tulajdonosnak. Az öregasszony piszmog vele, majd elkezd ömleni belőle a szó:[/p]
        [p]– Jaj, az öreg Feri..., ...még mindig ott van..., ...mióta nem láttam... – Végre megérted, mi történik, te is nevetni kezdesz és magadban bocsánatot kérsz az Öregtől, hogy hülyének nézted.[/p]
        [p]A néni visszavonul, te pedig megkönnyebbülten indulsz a szobádba.[/p]
    </text>
    <next id="142"></next>
  </p>
  <p id="24">
    <text>
        [p]Zsiga teherautóval járja Budapest környékét, néha messzebbre is elmerészkedik; a feleslegessé vált vasat gyűjti be. Szeméttelepekről szedi össze az értékesebb fémeket, de szűkösebb időkben beéri villanyvezetékkel, jelzőtáblákkal, drótkerítéssel is. A telephelyén talál neked munkát, stoptáblákkal zsúfolt bódéban kell vezetékek rézhuzalait kihámozni a műanyagból. Az unalmas feladat és az állandó félelem, hogy a rozsdás vasak közt kotorászva vérmérgezést fogsz kapni, pár nap alatt elveszi a munkakedvedet. A konkurens gyűjtők állandóan fenyegetnek, néha veszélyes a helyzet. Zsiga a felmondásodat úgy fogadja, ahogy vártad: utolsó szemét senki vagy, szarban hagytad. A pénzedet nem kapod meg mind, erre számítottál. Eleged van a mesékből a nagy fogásról, visszamész inkább Budapestre, úgyis tart még az albérleted.[/p]
    </text>
    <next id="50"></next>
  </p>
  <p id="25">
    <text>
        [p]A szállás vezetője arra kér, gyere vissza holnap, ma nincs szabad hely. – Tudja, a nagy hideg. – Elindulsz menedéket keresni. A város minden nyilvános vécéje, kukatárolója és ember nagyságú repedése foglalt. A lakók agresszíven védik a kibélelt zugokat, esély sincs a közelükbe férkőzni. Végül egy földszinti erkély alá fészkeled be magad. Perceket sem alszol: a közelben néhányan a kutyájukat képzik, vadítják. Félsz, ha felfedeznek, menekülnöd kell.[/p]
        [p]Másnap buszokon melegszel, majd sötétedéskor visszamész a fapadoshoz. Sikerül kártyát szerezned, bent töltheted az éjszakákat.[/p]
    </text>
    <next id="171"></next>
  </p>
  <p id="26">
    <text>
        [p]A csoport vezetője, egy kígyómozgású, szemüveges férfi odamorog valami köszönésfélét, és végignézi a kenneleket. Aztán mosolyogva odahív, és szótlanul, meghatottan bámulja a még nedves ólakat.[/p]
        [p]– Hát igen, én megmondtam Teklának, hogy ne vegyen fel cigányt, mert a fajtád alkalmatlan minden munkára.[/p]
        [p]Hallgatsz, nem fogod fel mindjárt, hogy mit vágtak a fejedhez. Elszorult torokkal magyarázod, hogy az ólak koszosak voltak, most pedig tiszták.[/p]
        [p]– Tiszta, tiszta. Amikor még rendben volt a világ, a rendőrségnél dolgoztam. Mi tanítottuk a cigányokat fürdeni. Kimentünk a rohadt telepükre, és megfürdettük őket! Micsoda sivalkodás volt! Szóval téged nem zavar a víz. Kíváncsi vagyok, igaz-e?[/p]
        [p]Elhagy minden erőd, fáradtan tűröd, ahogy a szemüveges felkap egy slagot, és vihorászva lelocsol. Körbe-körbe szaladgálva menekülsz a vízsugár elől. – Józsikám, adjál neki szappant is – veti oda egyikük. Váratlanul beállít Tekla, és szétkergeti a társaságot. A főnöknő elküldi a kiképzőket. Tekla telefonon megpróbálja rávenni a másik műszak vezetőjét, Öcsit, hogy ezentúl mindennap jöjjön be dolgozni. Úgy tűnik, akárhova kerülsz, csak bajt okozol. Este visszajössz dolgozni, és vacogva várod a hajnalt. Nyolc felé megjelenik Öcsi az embereivel.[/p]
    </text>
    <random diceConfig="1d6">
      <result min="1" max="3">
        <next id="214"></next>
      </result>
      <result min="4" max="6">
        <next id="351"></next>
      </result>
    </random>
  </p>
  <p id="27">
    <text>
        [p]Iszonyatos erőlködések árán éred el az ajtót, nagy nehezen berúgod. Sokáig fetrengsz, végül Kristóf csavarja ki a kezedből a zacskót.[/p]
        [p]– Sok lesz az, hé! – kiált rád. Leporolja magát, aztán kiles az ajtón. Int neked, te visszaszédelegsz a létrádhoz, de nincs erőd dolgozni. Hazamész és átöltözöl. Este sietsz a plébániára, most van a csoportgyűlés, és megígérted, hogy ott leszel. Útközben első drogos élményeden töprengsz, és nem tudod eldönteni, hogy ez most jó volt vagy sem. Pár percig sétálgatsz, hogy kiszellőzzön a fejed, aztán bemész az épületbe.[/p]
    </text>
    <next id="116"></next>
  </p>
  <p id="28">
    <text>
        [p]A Moszkva térről még évekkel ezelőtt láttál egy riportot a tv-ben. Úgy emlékszel, hajnalban érdemes kiállni. Ötkor már kint vagy, és tétován sétálsz körbe-körbe, közben bizalomgerjesztő pillantásokat vetsz egy ásítozó férfiakból összetákolt táskás csoport felé. Ügyet sem vetnek rád. Háromnegyed hatra már sokan vagytok, és lődörgésed szemet szúr mindenkinek. Egy öreg melós végül megszólít, és izgatottan karon ragad. Ahogy a könyvespavilonok felé vonszol, hangosan csörömpölő zsákjára meredsz, és rájössz, hogy értelmetlenül őgyelegsz itt egy órája. Ezeknél mind van szerszám, te maximum egy golyóstollal büszkélkedhetsz. A melós végül megállít, beléd erőltet egy kis pálinkát, aztán hadarni kezd:[/p]
        [p]– Fijjam ne álldogáljá' itten, mer' ezek elvernek, ha melójér jöttél. Mer azér' jöttél, nem?[/p]
        [p]– Hát... – bénázol – nem hiszem, hogy szégyenkeznem kéne...[/p]
        [p]– No, nem úgy van az! Ezek itten régi-régi melósok, vidékről meg Erdélyből. Ha idejön egy ilyen fiatal gyerek, hát elkergetik. Ez itten rabszolgapiac, menj innen![/p]
        [p]Miközben magyaráz, egy páran körétek gyűlnek. Egyikük élvetegen a táskájába túr, és kihúz belőle egy istentelenül nagy pajszert.[/p]
        [p]– Érted már?! – kérdezi, és feléd indul.[/p]
        [p]– Felesleges! – kiáltod, és lerohansz a metróba. Nincs mit tenni, meg kell próbálnod holnap reggel a Négy Tigrist.[/p]
    </text>
    <next id="127"></next>
  </p>
  <p id="29">
    <text>
        [p]Lassan telnek a napok, óránként számolod újra maradék vagyonkádat. Nem éltél még ilyen szigorú szabályok szerint, most kell megtanulnod a pénzzel gazdálkodni. Alig eszel, a szabad idődet olcsó helyek felkutatásával töltöd. Ma osztják a fizetést, ám amikor kézhez kapod, rájössz, hogy semmire sem elég. Múlt hónapban másfélszer ennyit költöttél, és ezzel fel is élted minden tartalékodat. Szinte mindenkinek tartozol, itt kell majd hagynod eddigi legkényelmesebb munkádat. Már havi ötezer plusz is kirángatna a bajból, kénytelen vagy más munka után nézni.[/p]
    </text>
    <next id="226">Ha elmész a munkaügyi hivatalba</next>
    <next id="141">Ha inkább Endrétől kérsz tanácsot</next>
  </p>
  <p id="30">
    <text>
        [p]Az utolsó pillanatban toppansz be, egy perccel a munkakezdés előtt blokkolsz, s csodálkozva figyeled az előtérben gyülekezőket. Az arcokon nyugtalanság; valami nagy baj lehet. Megérkezik a műszakvezető, és közli a munkásokkal, hogy egy hét múlva a cég elbocsát tizenöt embert. Felolvassa a kirúgottak listáját, a te neved is elhangzik. Amikor a végére ér mindenki ordítani kezd, te pedig sután és elhagyatva támaszkodsz az egyik oszlopnak.[/p]
        [p]Úgy döntesz, hogy nem dolgozod le a hátralévő napokat. Szomorúan buszozol haza, és este már munkanélküliként bújsz ágyba.[/p]
    </text>
    <next id="185"></next>
  </p>
  <p id="31">
    <text>
        [p]A folyosón egyre erősebb a zaj. Biztosan tudják, hogy fontos ember jön, és most már hiánytalan önbizalommal lépdelsz. A smasszerok belöknek a cellába, és bezárják a vasajtót.[/p]
        [p]– Hát itt vagy... – köszön rád az egyik volt társad bátyja. Tudod, hogy véged van. Neki és a vezetése alatt álló cellának kötelessége bosszút állnia, mert miattad most már az öccse is ül. Odalöknek a klozethoz, lefognak, aztán sorra megerőszakolnak. Mikor magadhoz térsz, újból megteszik, és a szünetekben, míg arra várnak, hogy újból kedvet kapjanak, folyamatosan ütlegelnek. Pár hét telik el így, az egyik este annyira megerőszakolnak, hogy szétszakad a végbeled. A reggeli ébresztéskor derül ki, hogy az éjjel elvéreztél. Kalandod itt véget ér.[/p]
    </text>
    <victory />
  </p>
  <p id="32">
    <text>
        [p]– Igen, de először vigyenek kórházba! – mondod az orvosnak. Késő délutánra elkészül a látlelet. Felhívod Vicát, elmondod neki, mi történt, és megbeszélitek, hogy feljelentést tesztek. A kapitányságon mindenki segítőkész, különösen egy nyomozónő, aki, mint mondja, hasonló ügyekkel foglalkozik. A jogvédő irodában kicsit elszomorítanak titeket. Azt mondják, csak ritkán születnek elmarasztaló ítéletek, és rengeteg utánajárást igényelnek. Egy darabig töröd a fejed, hogy a rossz statisztikák ellenére belevágjál-e, aztán eszedbe jut az a két rohadék a rács mögött, és úgy döntesz, hogy végigcsinálod.[/p]
    </text>
    <next id="276"></next>
  </p>
  <p id="33">
    <text>
        [p class="inlineImage"][img src="resources/solo2/33.jpg" /][/p]
        [p]A Hartmann házaspár rendkívül kedves, mindvégig mosolyognak, és fogják egymás kezét. Csak a nevedet kérdezik meg, aztán beültök egy Toyotába, és keresztülhajtotok a városon. A Buda környéki hegyekben áll a házikó egy hatalmas telken, A kertben egy csomó almafa meg néhány bódé. Egy sufnira mutatnak, majd az asszony kijelenti, hogy itt fogsz lakni. Azt hiszed, viccel, de kinyitja, és látod, hogy van benne heverő, asztal, meg egy fekete vaskályha. – Azzal a fával lehet fűteni! – mutat két érintetlen fatörzsre, majd a kúthoz vezet. Átad egy füzetet: beleírták a feladatokat, tudnivalókat és telefonszámokat is.[/p]
        [p]– Télen mindig feltörik a házakat, és beköltöznek. Minden nap járja végig az utcát, és mind az öt házat nézze végig, nincs-e baj. Ha baj van, tudja, mi a dolga. Elfogadod az ajánlatot. Mindened nálad van, azt mondod, itt is maradnál. Megegyeztek az anyagiakban, és áthoztok a házból néhány holmit a bódéba.[/p]
    </text>
    <next id="232"></next>
  </p>
  <p id="34">
    <text>
        [p]Kihajtotok a városból, és lassan gurultok a vasmű egyik épületéig.[/p]
        [p]–  Látod, uborka, itt húztam le harmincöt évet. Meg sem születtél, már itt gyúrtam a vasat az ezerfokos csarnokban. Aztán mindenkit kirúgtak, minket legelőször. Az emberek mind szanaszéjjel, alig maradt ismerős.[/p]
        [p]Közülük egy épp most lépdel az autóhoz, és kemény kézfogással üdvözli Tódort. Kinyit egy kaput, majd fölhúzza magát a platóra, és együtt begördültök a telepre. A kapcsolat átveszi Tódortól a megbeszélt összeget, és elmegy. Irdatlan öntvényekkel terhelitek meg az IFA-t. Az épületből pusztító erejű zakatolás hallatszik ki. Egész bensőd remeg, átveszi a lüktetést.[/p]
        [p]– Ez igen, az én kohóm! – sóhajt, mielőtt elindultok kifelé. Másnap elpasszolja az árut, megfizeti a munkádat, és bánatosan említi a tervét: abbahagyja. Megöregedett, nem kell már a sok izgalom, a fiatalok túl agresszívek, neki elég volt. Estére otthon vagy, pénzed is van egy kicsi, de fogalmad sincs, holnap mihez kezdesz.[/p]
    </text>
    <next id="50"></next>
  </p>
  <p id="35">
    <text>
        [p]Izgatottan lapozgatod végig az Expresszt, dévaj pillantásokat vetsz a jól fizető, könnyű, erotikus munkát kínáló hirdetésekre. Nevetgélve olvasod őket, majd visszalapozol, és bejelölöd a középiskolai végzettséget nem igénylő munkalehetőségeket. Nincs valami sok, de a legtöbb azonnali belépést ígér. Feszengve hessegeted el befejezetlen szakmunkásképzős éveid emlékét, megfogadod, hogy leérettségizel, mégpedig a lehető leghamarabb. Kimész a kapu elé, és egy utcai fülkéből sorra felhívod lehetséges munkaadóidat. Sehol sem utasítanak el. Eldöntheted, melyik helyre látogatsz el először.[/p]
        [div class="clAdvert"]
          [div class="clColumn"]
            [div][div class="phone"][/div]ÉDESIPARI CÉG betanított munkára férfi dolgozókat felvesz. Jelentkezés 8-11 óráig.[/div]
            [div][div class="phone"][/div]ÉPÍTŐANYAG-TELEPRE udvari dolgozót felveszünk.[/div]
            [div][div class="phone"][/div]XII. KERÜLETI CÉG KERES férfi munkaerőt raktárosi munkakörbe.[/div]
          [/div]
          [div class="clColumn"]
            [div][div class="phone"][/div]ERZSÉBETI KISIPAROS KFT. keres kisegítő férfi munkaerőt.[/div]
            [div][div class="dot"][/div]NYOMDAIPARI KFT. háromműszakos állásra segédmunkásokat keres.[/div]
            [div][div class="phone"][/div]KISPESTI ÁRUHÁZ segédmunkásokat felvesz az élelmiszerrészlegbe.[/div]
          [/div]
        [/div]
    </text>
    <next id="75">ÉDESIPARI CÉG</next>
    <next id="238">ÉPÍTŐANYAG-TELEP</next>
    <next id="396">XII. KERÜLETI CÉG</next>
    <next id="209">ERZSÉBETI KISIPAROS KFT.</next>
    <next id="265">NYOMDAIPARI KFT.</next>
    <next id="4">KISPESTI ÁRUHÁZ</next>
  </p>
  <p id="36">
    <text>
        [p]A postai szabályzat rendkívül szigorú, minden ott töltött percedre vonatkozik valamilyen előírás. Napjaid munkás unalomban telnek a változás legkisebb reménye nélkül. Leveleket osztályozol s helyezel el egy óriási szekrény kis fakkjaiban. Nap mint nap a tanulásba fektetett idő hiábavalóságán dohogsz, de nagyjából sejted, miért kerültél ide: távol az ügyfelektől kevesebb gondot jelentesz. Évekbe telhet, míg egyszerű postatiszt gyakornokból akár csak csoportvezető leszel, s ismerve a munkahelyek logikáját, ez neked jóval lassabban fog menni. Szinte minimálbérért dolgozol, viszont az államnak, és ez ad némi biztonságérzetet.[/p]
    </text>
    <next id="400">Ha itt akarsz karriert csinálni</next>
    <next id="355">Ha inkább kilépsz, és újra szerencsét próbálsz</next>
  </p>
  <p id="37">
    <text>
        [p]Már kevésbé vagy óvatos. Élvezed a pénzt, beosztottjaid tisztelnek. Néhány hónapja még az utcán kellett éjszakáznod, jól döntöttél tehát. Ez a közeg nem nézi a származásodat. Az éjszakai életben nem láttál még idős embereket, nyugdíjas sem lehet túl sok, de hát valamit fel kell áldozni. Ugyanakkor reméled, hogy ez csak átmeneti állapot, évek múlva csak emlék lesz ez az időszak. Nem zavar, hogy a kiugrás még senkinek sem sikerült, bizonyára az akarat hiányzott. Egyre többet iszol, pedig a többiek figyelmeztetnek, hogy rosszul bírod.[/p]
    </text>
    <random diceConfig="1d6">
      <result min="1" max="2">
        <next id="327"></next>
      </result>
      <result min="3" max="6">
        <next id="298"></next>
      </result>
    </random>
  </p>
  <p id="38">
    <text>
        [p]– Szereted a főnököt!? – kérdezi a nagyobbik, és fenyegetően föléd magasodik. – Azt kérdeztem baszki, hogy szereted-e a főnököt!?[/p]
        [p]Lehajtod a fejed, zavartan pillogsz. – Hát... nem ismerem... – válaszolod, és lopva körbenézel.[/p]
        [p]– Nem ez volt a kérdés! Hanem az, hogy szereted-e a főnököt, fiatal argentin barátom!? – kiált rád most a másik.[/p]
        [p]Vigyorogsz, és közlöd velük, hogy persze, szereted a főnököt.[/p]
        [p]– Akkor jó! – enyhülnek meg hirtelen. – Mer' ugye rendesen fogsz odalenn viselkedni?[/p]
        [p]Szótlanul mész le a lépcsőn, beállsz a pult elé sört inni. Lehangolt vagy. Egyre kevésbé érzed, hogy bármilyen módon megfelelhetnél a város és az itt élők elvárásainak. Az eltelt hetek tönkretették tettrekészségedet és vidámságodat, félsz mindentől, és utálsz mindenkit.[/p]
        [p]Épp egy nagyot kortyolnál, amikor valaki taszít rajtad egyet, és a sör végigömlik a lábadon.[/p]
        [p]Hátranézel, egy társaságot veszel észre. Érdeklődve figyelik az alattad terebélyesedő sárga tócsát. Lassan visszafordulsz, és törni kezded a fejedet, hogy mit tegyél.[/p]
    </text>
    <next id="223">Ha úgy döntesz, hogy mindenképp bocsánatkérésre bírod őket</next>
    <next id="343">Ha te is meglököd az egyiküket</next>
  </p>
  <p id="39">
    <text>
        [p]– Hol dolgozik? – hajol Kőris doki a lábad fölé, s mosolyogva hallgatja kutyás kalandjaidat. Másnap reggelig alszol, s pihenten ébredsz.[/p]
    </text>
    <random diceConfig="1d6">
      <result min="1" max="2">
        <next id="268"></next>
      </result>
      <result min="3" max="6">
        <next id="319"></next>
      </result>
    </random>
  </p>
  <p id="40">
    <text>
        [p]A nagybátyádat talán ha kétszer láttad életedben. Két éve felajánlotta, hogy alkalomadtán hozzá költözhetsz, igaz, akkor még máshol laktak.[/p]
        [p]– Szeva' fiam! – kiált fel Lajos bá', ahogy a lépcsőfordulóba érsz, őszintén örül neked. Keskeny előszobán át vezet a nappaliba, a falat erdőposzter borítja. Letelepszel, Lajos bá' rágyújt, és melléd ül. Rövid hallgatás után feláll, járkálni kezd, majd azt mondja:[/p]
        [p]– Ha akarsz, beköltözhetsz a kisszobába. Nemsokára hazajönnek a többiek.[/p]
        [p]A kempingágyadon kívül még két heverő van a szobában, a ruháidnak már nem jut hely. Amikor rendezkedni próbálsz, káposztaszag csap az orrodba. Általában mindent megeszel, de a káposztát az otthonban sem bírtad. Nyelsz egyet, az ajtóhoz lépsz, és kimész a folyosóra. Figyelni kezded az udvaron és az emeletek gangján zajló életet. A lakók láthatólag nem garzonjaikban, hanem a folyosón élnek, s nincs semmiféle átmenet a kint és a bent között. Mindenki hangos, itt-ott kis beszélgető vagy éppen veszekedő csoportok alakulnak, majd szűnnek meg. Épp indulnál vissza, mikor egy kisebb csapat csörtet el melletted, és bezúdul a lakásba. Utánuk sündörögsz. Nyilván Lajos bá' családja, vagyis a rokonaid.[/p]
    </text>
    <next id="329"></next>
  </p>
  <p id="41">
    <text>
        [p]Áldását adja a rablásra. Emberetek mindent előkészített, csak éppen kulcsai nem voltak, bár ígérte. A zárak így sem jelentenek akadályt, percek alatt kifosztjátok a nyaraló tulajt. A főnök is megkapja illetményét. Napirended egyhangú: délelőtt alszol, délután a játékteremben ülsz, éjjel pedig bárokban szórod el könnyen szerzett jövedelmedet.[/p]
    </text>
    <random diceConfig="1d6">
      <result min="1" max="4">
        <next id="239"></next>
      </result>
      <result min="5" max="6">
        <next id="37"></next>
      </result>
    </random>
  </p>
  <p id="42">
    <text>
        [p]Vicával összevesztek, de te már döntöttél: egyedül is nekivágsz. Annyira fellelkesítettek a mesés történetek, hogy mihamarabb szeretnél kijutni. Egész nap tervezgetsz, álmodozol, dolgozol az ügyön. Papírokat, vízumot, útlevelet, pénzt kell szerezned.[/p]
        [p]Ami rajtad múlt, az készen áll, már csak a vízumra vársz.[/p]
        [p]Vicával alig beszélsz, hetekkel ezelőtt elköltöztél tőle. Most az unokatestvérénél laksz, együtt próbáltok minél több pénzt összeszedni az indulásig. Kölcsönkértek, lopkodtok, elvállaltok minden alkalmi munkát.[/p]
    </text>
    <random diceConfig="1d6">
      <result min="1" max="4">
        <next id="196"></next>
      </result>
      <result min="5" max="6">
        <next id="107"></next>
      </result>
    </random>
  </p>
  <p id="43">
    <text>
        [p]Minden jól megy, már az indításgátlóval bíbelődtök, mikor egyik embered lélekszakadva elrohan a kapu előtt.[/p]
        [p]– Zsaruk! – ordítja. Orra bukik, majd botladozva futásnak ered.[/p]
        [p]– Na, tűnés! – kiáltasz, és vakon rohanni kezdtek – egyenesen egy rendőrautó felé. Zolit azonnal elkapják, te eltűnsz egy fa mögött.[/p]
        [p]– Aki bújt, aki nem, megyek! – kiált rád valaki, és csattan a kezeden a bilincs. Bevágnak a rendőrautóba, és indultok a kapitányságra.[/p]
    </text>
    <random diceConfig="1d6">
      <result min="1" max="3">
        <next id="87"></next>
      </result>
      <result min="4" max="6">
        <next id="341"></next>
      </result>
    </random>
  </p>
  <p id="44">
    <text>
        [p]Leülsz közéjük, belemarkolsz egy ropival töltött zacskóba, és a rudacskákat a szádba gyűröd. Kis idő elteltével a társaság elhallgat, mindenki a ropi sebes fogyására koncentrál. Elszégyelled magad, leteszed a zacskót. Felnevetnek, majd Lacus, a csoport vezetője próbát ajánl:[/p]
        [p]– Fogadjunk, hogy nem tudsz tizennégy szálat egy perc alatt megenni! Na?[/p]
        [p]Közömbösen gusztálod a zacskót, majd hanyagul beletúrsz. Leszámolsz 14 szálat, körbenézel, és a szádba tömöd az egészet. Rájössz, hogy vesztettél. Fuldokolsz, próbálsz kézzel rásegíteni, de se előre, se hátra. A többiek nevetnek, végül kétpercnyi kínlódás után lenyeled az egészet. Végigröhögöd az estét, ami már nagyon hiányzott. Késő este a két csoport egyesül, bulizni mennek.[/p]
    </text>
    <next id="273">Ha velük akarsz tartani</next>
    <next id="79">Ha inkább hazamész</next>
  </p>
  <p id="45">
    <text>
        [p]Elindulsz vacsorát venni, sétálsz az utcán, vidám vagy. Arra gondolsz, mi mindenre lesz szükséged, hogy megvalósíthasd céljaidat. Az albérlet megfelelő, az sem elképzelhetetlen, hogy továbbtanulj. A barátok hiánya nyomasztó, de idővel biztosan találsz újakat.[/p]
        [p]A Nonstop kicsi és zsúfolt. Nagy forgalma van, a többség cigarettát, italt vesz.[/p]
        [p]– Bocs, haver, zárunk! – lép hozzád egy magas férfi. – Elmúlt nyolc óra![/p]
        [p]Összerezzensz, és már hátat fordítanál, amikor rájössz, hogy ez egy éjjel-nappali.[/p]
        [p]– Mi az, hogy zárnak? – kérdezed, és idegesen gyűrögeted a pénzedet.[/p]
        [p]– Csak. Mer. Csak.[/p]
    </text>
    <next id="295">Ha mégis itt akarsz vásárolni</next>
    <next id="92">Ha inkább keresel egy másik boltot</next>
    <next id="325">Ha dühösen hazamész</next>
  </p>
  <p id="46">
    <text>
        [p]A Király utca szinte végtelenül hosszú. Figyeled a melletted elsuhanó trolikat, egyelőre nem mersz felszállni. A helybeliek látványa teljesen leköt, elfeledkezel a lábadba álló kellemetlen fájdalomról. Szerencsétlenség és beletörődés ül az arcokon. A 119-es szám előtt találod magad. Felcaplatsz a harmadikra, és a gerendákkal aládúcolt gangon a folyosó végén lévő ajtóhoz mész. Becsöngetsz. Lassan kitárul a konyhaablak, és áthajol rajta egy félmeztelen öregember. Ráköszönsz, de észreveszed, hogy süket – a füléből tülökforma tárgy kandikál. Felpattan az ajtó, és egy idősebb nő ront ki. Visszatuszkolja az öreget, majd hadarni kezd, mondatait egy szuszra fújja el:[/p]
        [p]– Maga venné ki a lakást, fiatalember...? Mit álldogál itt, kerüljön beljebb... – tessékel a szomszédos ajtó felé.[/p]
    </text>
    <random diceConfig="1d6">
      <result min="1" max="1">
        <next id="212"></next>
      </result>
      <result min="2" max="3">
        <next id="95"></next>
      </result>
      <result min="4" max="6">
        <next id="212"></next>
      </result>
    </random>
  </p>
  <p id="47">
    <text>
        [p class="inlineImage"][img src="resources/solo2/47.jpg" /][/p]
        [p]Egyszerű műfajnak tűnik: az utcára öntött szemétből kell kihalászni az értékeket. Masszív tömeg várja a lomtalanítást; ez a legfőbb megélhetésük. A rendszer teljesen kiépült, hálózatok szerveződtek a kacatok válogatására, szállítótól figyelőig ki van osztva a munka. A nagybácsit mindenki Tódornak szólítja, öreg Mercivel pásztázza a várost, akkora gyűrű feszül a mutatóujján, mint egy tojás. Bár nem barátságtalan, nem veszteget rád sok időt, és gyorsan elmondja, mi lesz a dolgod.[/p]
        [p]– Mi majd kirakunk egy kupacnál, te meg őrzöd, amíg érte megyünk![/p]
        [p]Lassan köröztök a belvárosi utcákban, egy másfél méter magas ócskasághegy mellett szállít ki. Miközben rendre inted a mindenfelől előbukkanó, túróbotokkal felfegyverzett hordákat, szemügyre veszed a rád bízott halmot: kiszuperált hűtők, tévék, ágykeretek, fotelek és sok papír. Megáll melletted egy utánfutós Lada, kiszáll belőle két testes férfi, és azonnal nekilátnak a szemezgetésnek.[/p]
        [p]– Ez a mienk – mondod halkan. Az egyik egy síbotot tol az orrod alá, és azt mondja:[/p]
        [p]– Öcskös, menj haza, az lesz a legjobb.[/p]
    </text>
    <next id="156">Ha úgy döntesz, megvéded a kupacot</next>
    <next id="333">Ha inkább ott hagyod őket</next>
  </p>
  <p id="48">
    <text>
        [p]– Semmi kedvem leépült szerencsétleneket pesztrálni! – csattansz fel, és az elképedt Kornainak hátat fordítva elrohansz. Szörnyen megbánod, amit tettél, de nincs erőd visszamenni. Csak később vallod be magadnak, hogy megrémültél.[/p]
        [p]Rosszul alszol, bűntudat gyötör az elszalasztott munka miatt. Reggel hétkor lerohansz az utcára, és veszel pár újságot.[/p]
    </text>
    <next id="267"></next>
  </p>
  <p id="49">
    <text>
        [p]Képtelen vagy elvánszorogni az ajtóig. Leheveredsz egy zsákra, és várod, hogy magadhoz térj. Lassú léptek koppanására leszel figyelmes. Révetegen meredsz az ajtóra. A pap áll ott, és szomorúan méreget. Kiált valamit, de nem érted; kivonszolnak a fűre. Oldalra fordulsz, hányni kezdesz. Az atya kiabálni kezd:[/p]
        [p]– Gondolhattam volna! Ahol festék van, ott hígító is van, ugye?![/p]
        [p]Lassan buggyannak belőled elő a szavak:[/p]
        [p]– Bocsásson meg. A pap visszanéz rád, elsápadsz, érzed, hogy megint okádnod kell.[/p]
    </text>
    <random diceConfig="1d6">
      <result min="1" max="3">
        <next id="74"></next>
      </result>
      <result min="4" max="6">
        <next id="190"></next>
      </result>
    </random>
  </p>
  <p id="50">
    <text>
        [p]Rosszul érzed magad, gyenge vagy és fáradt. Kilátástalan az egész. Hiába minden, lehetőségek és társak nélkül maradsz. Vajon te vagy furcsa, vagy az emberek képtelenek megérteni téged? Egy beszűrődő zenefoszlány ránt ki a néma kesergésből, és megfogadod, hogy mindenképp elmész az iskolába.[/p]
        [p]Este egy régi barátoddal futsz össze, nevetve borulsz a nyakába. Győző is az otthonban nőtt fel, de egy évvel korábban hagyta ott. Boldog vagy, hogy találkoztatok, kérleled, hogy jöjjön fel hozzád. Győző igent mond. Végre nem vagy egyedül, megkérdezed, nem akar-e veled lakni. Győző erre is igent mond, megállapodtok, hogy itt tölti a következő heteket, és beszáll a rezsibe. Azt mondja, el kell intéznie pár ügyet, tarts vele. Fáradt vagy, de az egyedüllétet is unod.[/p]
    </text>
    <next id="326">Ha vele tartasz</next>
    <next id="243">Ha inkább otthon maradsz</next>
  </p>
  <p id="51">
    <text>
        [p]Délben már a szerszámokat pakoljátok, időre elkészültetek.[/p]
        [p]– Rám ne lépje' má' öcsém! – a szaki az, nevetve beléd karol. Azt mondja, holnap kezd egy új munkát, szeretné, ha velük maradnál. Egy üzletet újítanak fel, a pénz még jobb lesz, mint eddig. Megbeszélitek a holnapi munkakezdést, majd elváltok. Hazafelé az élelmiszerboltban Ákosba, volt iskolatársadba botlasz. Alig ismersz rá. Kigyúrt karját tetoválások borítják: kardok, szívek, cápafej. Felír egy telefonszámot, bátorít, hogy keresd meg, ha bajban vagy. Jól fizető munkát ajánl, bár bevallja, hogy kissé kockázatos. Elrakod a számot, és elbúcsúztok.[/p]
    </text>
    <next id="225"></next>
  </p>
  <p id="52">
    <text>
        [p]Iszonyatosan elkeseredsz, és nekiindulsz a városnak. Valami kricsmifélét keresel, ahol a hozzád hasonlókat is befogadják. Rövid időn belül találsz is egy kocsmát, senki nem foglalkozik veled. Hajnaltájt csak nagy erőfeszítések árán és hihetetlenül részegen találsz haza. Összevissza mormolva imbolyogsz a fekvőhelyedhez, egy köríves rúgással földre teríted a sámlit, aztán álomba merülsz.[/p]
    </text>
    <next id="385"></next>
  </p>
  <p id="53">
    <text>
        [p]Lefekvéshez készülődsz, ám mikor elzárnád a rádiót, az egyik kedvenc számodat kezdik játszani: a Gipsy Kingstől a Bamboleót. De ez valami feldolgozás. – Hogy mi? – Ez magyarul van! A szöveg pedig „...mellbimbód, mint a káddugó... Kankó Jankó markecol... felejts el, mi nem melózunk”. Mi a fene – mormogod magad elé, majd a falnak fordulsz.[/p]
        [p]Másnap reggel elhatározod, hogy munkakereséssel töltöd a napot.[/p]
    </text>
    <next id="35"></next>
  </p>
  <p id="54">
    <text>
        [p class="inlineImage"][img src="resources/solo2/54.jpg" /][/p]
        [p]Eléred a mélyedést, és félelemtől lüktető dobhártyával fejedet a gazos földbe túrod. Felvisítasz, mikor elemlámpa fénye kúszik a fejedre, kiráncigálnak a búvóhelyedről.[/p]
        [p]Bilincsbe verve hasalsz az aszfalton. Megmotoznak, elveszik minden holmidat. Egy óra múlva már az őrszobán ülsz, előzetes letartóztatásba helyeztek. Kapsz egy lavórt, egy törülközőt, és egy háromágyas cellába vezetnek. A folyosón egyik társad az arcodba köp, azt mondja, nem figyeltél, és ha most miattad visszakerül, megöl. Rád zárul a vasajtó. Még kapaszkodsz a rácsokba, mikor ajtódhoz ér előbbi társad. Ordítani kezd:[/p]
        [p]– Neked véged van, te kis köcsög! Neked annyi! Megbaszlak, érted!? Megbaszlaaaak![/p]
        [p]Kalandod itt véget ér.[/p]
    </text>
    <victory />
  </p>
  <p id="55">
    <text>
        [p]– Igen – válaszolsz – feljelentést akarok tenni.[/p]
        [p]– Akkor hívok egy rendőrt! – vágja rá az orvos. Pár perc múlva ott egy nyomozó, aki egy kihallgatóhelyiségbe vezet. Szemben a téged elverő rendőrök és valami parancsnokféle. A csuklódon bilincs. A szembesítésen pillanatok alatt üvöltözés támad. Bekísérnek egy cellába, ahonnan csak este vezetnek elő, és kipenderítenek az utcára. Otthon feldagadt arccal adod oda Vicának a könyvet, aki sírva ölel magához. Fel akarja hívni a jogvédőket. Tehetetlenül hallgatsz: eleged van már belőle, hogy mindig mások segítenek rajtad.[/p]
        [p]– Na, belevágunk? – simogat meg óvatosan Vica, s te megpróbálsz a felrepedt szájaddal rámosolyogni.[/p]
    </text>
    <next id="276">Ha igent mondasz</next>
    <next id="184">Ha inkább lebeszéled Vicát erről az egészről</next>
  </p>
  <p id="56">
    <text>
        [p]Észreveszed a tárgyalóteremben a két rendőrt és néhány társukat. Komoran végigmérnek. Egyikük melegítőbe öltözött barátnője unottan rágózik.[/p]
        [p]A tárgyalás komédiába fullad. A két rendőr és a nyilvánvalóan megfélemlített tanúk egyöntetűen vallják, hogy te részegen zaklattad az arra járókat, meg kellett fékezni. Először sértegetted őket, aztán nekikmentél. Szégyelled magad, szinte felállni sincs erőd. Végül megúszod egy bírói megrovással. Otthon aztán őrjöngeni kezdesz, széttörsz egy széket, s csak Vica ölelései nyugtatnak meg. Többet a büdös életben nem fogsz bele ilyesmibe. Megint nagyot csalódtál.[/p]
    </text>
    <next id="176"></next>
  </p>
  <p id="57">
    <text>
        [p]Egy hajléktalanszállón dolgozol, de most ez is megteszi. Szívesen hallgatod a lakók történeteit. Mivel alkoholt nem lehet behozni, kint isszák meg. Állandóan részegek. Hajnalban kimennek, és remény után kutatva mászkálnak a városban. A bűzt nem tudod megszokni. Alig van köztük roma, ők ezt az összetartóbb rokonsággal magyarázzák.[/p]
        [p]Az éjjeli ügyelet nyugalmát hangos lárma zavarja meg. Az alvóterem ajtajához szaladsz. A hetvenágyas hálószoba ajtaján van egy kicsi ablak. A legfőbb szabály, hogy maradj kint, ha balhé van. A kémlelőn figyeled, mi zajlik odabenn: rongyokba öltözött szakállas alakok csépelik egymást, és üvöltenek. Egyikük az ajtóhoz rohan, vadul dörömböl, és ordít, hogy tegyél valamit.[/p]
    </text>
    <next id="361">Ha kihívod a rendőröket</next>
    <next id="320">Ha megpróbálod megoldani másként</next>
  </p>
  <p id="58">
    <text>
        [p]Néhány másodpercre elveszíted az eszméletedet; bénán tűröd, ahogy néhány segítő kéz felemel, és a kijárathoz vonszol. Az ajtó mellett magadhoz térsz, a többiek kérdezik, hívjanak-e taxit. Bemászol a fintorgó sofőr mellé, nagy nehezen meggyőzöd, hogy nem okádod tele a kocsit. Végül nem bírod tovább, egy piros lámpánál kipattansz a kocsiból, és hányni kezdesz.[/p]
        [p]– A tetű cigány anyád! – üvölti a taxis, és továbbhajt. Kitámolyogsz az út szélére, hogy leints egy másik kocsit. Ahogy a zsebedbe túrsz, elsápadsz. A pénzednek hűlt helye. Tétován pillogsz, és lázasan gondolkozol, mígnem eszedbe jutnak a hónod alatt matató kezek. A rohadtak! – üvöltesz, és gyalog vágsz neki a városnak. Azon tépelődsz, mit tegyél.[/p]
    </text>
    <next id="202">Ha úgy látod, nincs esélyed rá, hogy visszaszerezd a pénzed, és hazamész</next>
    <next id="368">Ha keresel egy rendőrt, és tőle kérsz segítséget</next>
  </p>
  <p id="59">
    <text>
        [p]A pincér fiatal, alig idősebb nálad. Villámgyorsan felveszi a rendelést: egy birkapörkölt, két kenyér és egy pohár sör. Szinte körbenézni sincs időd, a söröd máris megérkezik, rá egy percre az étel is. Először az illatát kóstolgatod, aztán lassan enni kezdesz. Két falatot ehettél eddig, újra feltűnik a pincér. Egy pillanatra megáll az asztalodnál, megnézi, végeztél-e, majd továbbsiet. A jelenet percenként ismétlődik, te mindannyiszor felnézel, és egy bólintással jelzed, hogy még eszel. A sörödet gyorsan ittad meg, a fiú azonnal lekapja az asztalról a kiürült korsót. Még öt perce sem vagy itt. Mire az utolsó falatot is lenyeled, a számla már az asztalon pihen. Kényelmesen nyújtózol egy nagyot. A pincér elsorolja, mit fogyasztottál, a számlára bök, majd azt mondja, egészségedre. Kifizeted a számlát, tisztességes borravalót adsz.[/p]
    </text>
    <next id="234"></next>
  </p>
  <p id="60">
    <text>
        [p]– Ahá... hát majd máskor... – hebeged, és két testesebb lány közé szorulva próbálsz köddé válni. Rettenetes fáradtság tölt el, megint tehetetlennek érzed magad. Szomorúan lépdelsz a hatos busz felé, igyekszel elfeledni a történteket. Hazamenni nem akarsz, ezt az önérzeted sem engedné. Elindulsz, keresel egy másik szórakozóhelyet.[/p]
    </text>
    <next id="172"></next>
  </p>
  <p id="61">
    <text>
        [p]Értelmetlennek érzed a küzdelmet. A tulajnak persze nem tudsz fizetni, el is küld. Az elmúlt időszak megtépázta önbizalmadat, azon gondolkodsz, miért csinálod, mi ennek az egésznek az értelme. Nem akarsz az utcán éjszakázni, szállást kell keresned.[/p]
    </text>
    <itemCheck id="219" type="section">
      <have>
        <next id="113"></next>
      </have>
      <dontHave>
        <next id="322"></next>
      </dontHave>
    </itemCheck>
  </p>
  <p id="62">
    <text>
        [p]– De Lajos bá', tényleg fáradt vagyok – ismétled újra meg újra, mire belátja, hogy igazad lehet, és szeretnél lepihenni.[/p]
        [p]A nagybátyád nem engedi, hogy fizess. Fél órába telik, mire kikecmeregtek a kocsmából, kicsit berúgtál, jólesik az esti séta. Otthon Jolán néni duzzogva nyit ajtót, de mikor bementek és leültök, már teszi is elétek a frissen sült fasírtot.[/p]
        [p]Evés közben Jolán nevetgélve meséli el, hogy megállt az utcában egy hűtőkocsi, aminek nyitva hagyták a rakterét. Az egész környék felbolydult, tíz perc alatt kipakolták a sokmázsányi fagyasztott vagdaltat. Mindenki fasírtot eszik a héten.[/p]
        [p]– A nagyját eladtuk, de a ládában még mindig van húsz kiló.[/p]
        [p]Nagyon álmos vagy. Újra megköszönsz mindent, majd elmész lefeküdni. A szobában már hárman alszanak. Csendben levetkőzöl, és nekikészülsz, hogy eltöltsd első éjszakádat a fővárosban.[/p]
    </text>
    <next id="358"></next>
  </p>
  <p id="63">
    <text>
        [p]Nem adod fel, elhatározod, hogy újra próbálkozol. Az újságban van még néhány ajánlat; talán van rá esélyed, hogy sikerrel járj.[/p]
        [div class="clAdvert"]
          [div class="clColumn"]
            [div][div class="phone"][/div]ÉDESIPARI CÉG betanított munkára férfi dolgozókat felvesz. Jelentkezés 8-11 óráig.[/div]
            [div][div class="phone"][/div]ÉPÍTŐANYAG-TELEPRE udvari dolgozót felveszünk.[/div]
            [div][div class="phone"][/div]XII. KERÜLETI CÉG KERES férfi munkaerőt raktárosi munkakörbe.[/div]
            [div][div class="dot"][/div]FIATAL FELSZOLGÁLÓT keresünk angol nyelvtudással.[/div]
            [div][div class="phone"][/div]ERZSÉBETI KISIPAROS KFT. keres kisegítő férfi munkaerőt.[/div]
          [/div]
          [div class="clColumn"]
            [div][div class="dot"][/div]NYOMDAIPARI KFT. háromműszakos állásra segédmunkásokat keres.[/div]
            [div][div class="phone"][/div]BIZTONSÁGI CÉG érettségizett fiatalokat keres.[/div]
            [div][div class="phone"][/div]ÓBUDAI ÜZEMBE kisegítőt keresünk. Jogosítvány szükséges.[/div]
            [div][div class="phone"][/div]KISPESTI ÁRUHÁZ segédmunkásokat felvesz az élelmiszerrészlegbe.[/div]
            [div][div class="dot"][/div]MŰSZAKI BOLTBA eladót felveszünk.[/div]
          [/div]
        [/div]
    </text>
    <itemCheck id="75" type="section">
      <dontHave>
        <next id="75" pos="1">ÉDESIPARI CÉG</next>
      </dontHave>
    </itemCheck>
    <itemCheck id="238" type="section">
      <dontHave>
        <next id="238" pos="2">ÉPÍTŐANYAG-TELEP</next>
      </dontHave>
    </itemCheck>
    <next id="396" pos="3">XII. KERÜLETI CÉG</next>
    <itemCheck id="209" type="section">
      <dontHave>
        <next id="209" pos="4">ERZSÉBETI KISIPAROS KFT.</next>
      </dontHave>
    </itemCheck>
    <itemCheck id="265" type="section">
      <dontHave>
        <next id="265" pos="5">NYOMDAIPARI KFT.</next>
      </dontHave>
    </itemCheck>
    <itemCheck id="4" type="section">
      <dontHave>
        <next id="4" pos="6">KISPESTI ÁRUHÁZ</next>
      </dontHave>
    </itemCheck>
  </p>
  <p id="64">
    <text>
        [p]Belépsz, egy huszonöt év körüli fiú igyekszik feléd. A gyomrod összehúzódik, érzed, hogy baj van. Az ajtó felé tessékelve figyelmeztet:[/p]
        [p]– Helló, figyelj, túl sokan vannak, kint kéne várnod egy kicsit.[/p]
        [p]– De én most akarok venni, van is rá pénzem – mondod, és rámutatsz a kirakatban lógó nadrágra.[/p]
        [p]– Az úgyis elfogyott, az csak mintadarab – válaszolja.[/p]
        [p]Semmi értelme vitatkozni, dühösen elindulsz kifelé. Hátrafordulsz, hogy odamondjál valami frappánsat, de nem megy. Eszedbe jutnak a tulaj tanácsai, megpróbálod felidézni az említett helyeket. A piacok nevére emlékszel, és az egyiknek a címe is beugrik.[/p]
    </text>
    <next id="88">Ha elmész a piacra</next>
    <next id="106">Ha sértődötten hazamész, és nem érdekel többé, milyen a nadrágod</next>
  </p>
  <p id="65">
    <text>
        [p]– Hát, ahogy elnézem, ezek a dolgok érnek itten... ötszáz forintot – szól az overallos, mire te lassan ingatod a fejed.[/p]
        [p]– Háromezer! – kiáltasz vissza, a kezed a zsebedben marad.[/p]
        [p]– Ki hallott már ilyet?! – sündörög feléd az overallos. Gyors alkuba bonyolódtok, majd kétezer forintban állapodtok meg. Büszkén várod az öreg IFA-val visszatérő Tódort.[/p]
    </text>
    <next id="356"></next>
  </p>
  <p id="66">
    <text>
        [p]Várj, várj! Oké, benne vagyok – csalogatod vissza –, de adjatok valami komolyabb melót, és én szerzek magam helyett valakit. – Meggyőzi a határozottságod.[/p]
        [p]– Estig hozz egy embert, ez az első feladatod, és akár még újabb melót is kaphatsz. Hamarosan erre is sor kerül, két hét múlva be kell ugranod helyettesíteni egy akcióba. Remekül megállod a helyed, s újabb megbízásokat kapsz. Szinte észrevétlenül leszel a család kihagyhatatlan tagja. Gyorsan elfelejted korábbi anyagi gondjaidat, új lakást bérelsz, kocsit kapsz, és leborotválod a fejedet.[/p]
    </text>
    <next id="189"></next>
  </p>
  <p id="67">
    <text>
        [p]Közömbösen nézel utána, az emberek elhalkulnak körülötted. Mély hang szólít meg, összerezzensz. Rendőrök. Az irataidért nyúlsz, a táskára böknek. Azt kérdezik, mi van benne.[/p]
        [p]– Nem az enyém. Egy férfi bízta rám, elment vécére, oda.[/p]
        [p]Az ajtó felé mutatsz, a megbízott a társa felé bólint, majd feléd, hogy nyisd ki. Kiveszik a kezedből a csomagot. Belekukkantanak, az egyik már tekeri is hátra a kezedet, a másik a rádiójába sutyorog. Hisztizel, kinyitják a vécéajtót, nincs ott senki. A rendőrök az autóhoz kísérnek. A közelben ezalatt elkapják a táska tulajdonosát, övé a huszonkét lopott mobil. Felveszik az adataidat, aztán elengednek.[/p]
    </text>
    <random diceConfig="1d6">
      <result min="1" max="1">
        <next id="125"></next>
      </result>
      <result min="2" max="6">
        <next id="183"></next>
      </result>
    </random>
  </p>
  <p id="68">
    <text>
        [p]Az orvos közli: lehet, hogy két hétig kell maradnod az égési osztályon. Amikor magadra hagy, vársz, hogy valaki elkísérjen a szobádig, de nem jön senki. Elbotorkálsz a liftig. Most már olyan helyeken fáj a lábad, ahol nem is hitted, hogy fájhat. Egyszer csak karon ragad egy nővér.[/p]
        [p]– Már megint idejött lopni? Hogy nem szégyelli magát! – kiabál rád. Aki csak tud, kijön a kórtermekből. Akkor ér oda Viszlicsényi.[/p]
        [p]A nővér nem kér bocsánatot. – Összekevertem – morogja az orvos felé, te pedig bevánszorogsz a kórterembe.[/p]
    </text>
    <random diceConfig="1d6">
      <result min="1" max="1">
        <next id="268"></next>
      </result>
      <result min="2" max="2">
        <next id="97"></next>
      </result>
      <result min="3" max="3">
        <next id="268"></next>
      </result>
      <result min="4" max="4">
        <next id="97"></next>
      </result>
      <result min="5" max="5">
        <next id="268"></next>
      </result>
      <result min="6" max="6">
        <next id="97"></next>
      </result>
    </random>
  </p>
  <p id="69">
    <text>
        [p]A néni türelmesen hallgatja a sirámaidat és jövendőbeli munkád szépségeit. Végül lázas alkudozásba kezd. Régen minden konfliktusod a nevelők közbelépésével ért véget, most csak sejtéseid vannak, hogy vesztésre állsz-e vagy sem. Hosszas mellébeszélés után erődet vesztve kifakadsz:[/p]
        [p]– Maradhatok?[/p]
    </text>
    <random diceConfig="1d6">
      <result min="1" max="2">
        <next id="366"></next>
      </result>
      <result min="3" max="4">
        <next id="174"></next>
      </result>
      <result min="5" max="6">
        <next id="366"></next>
      </result>
    </random>
  </p>
  <p id="70">
    <text>
        [p]Nem tudod megtéveszteni az orvost. Másodpercek alatt elveszted a türelmedet, ráveted magad, megint csak az injekció segít.[/p]
        [p]Képtelen vagy megbecsülni, mióta vagy bent. A dühkitörések egyre ritkábbak, de a gyógyulásodra nincs sok esély, a kezelések sem segítettek. Napjaid nagyobb részét alvással töltöd, ha ébren vagy, a gyógyszerek tesznek tompává. Rendszerint az ablakhoz ültetnek, fejedet az üveghez támasztják. Gondolatok nélkül, csorgó nyállal bambulsz, amíg vissza nem kísérnek az ágyadhoz. Kalandod itt véget ér.[/p]
    </text>
    <victory />
  </p>
  <p id="71">
    <text>
        [p]Az ajtóra tett kókadozó virágkötegek búcsúzásképp ide-oda lengenek, s te lógó orral gyalogolsz ki az öreg bérházból. Sietni kéne a lakáskereséssel, mert két óra múlva már a munkahelyeden kell lenned. A telefonfülkében elhatározod, hogy taktikát váltasz. A Kábel utcai lakás tulajdonosával rögtön közlöd, hogy roma vagy. Kis ideig csend van, aztán a nő fojtott hangon azt mondja, hogy ezt meg kell beszélnie a férjével. Pár perc múlva visszahívod őket, és legnagyobb meglepetésedre igent mond. Boldogan rohansz Újpestre, és izgatottan toporogsz a kapuban.[/p]
    </text>
    <next id="297"></next>
  </p>
  <p id="72">
    <text>
        [p]Utcán szerzett ismerőseid éppoly tehetetlenek, mint te magad. Hatalmas elánnal gondolják újra életüket, a lelkesedés néha rád is átragad, de rájössz, hogy semmi nem sül ki a nagy akarásokból. Veled egykorú bátortalan bűnözőfélékkel jössz ki legjobban. Hallanak ezt-azt, és több dolog köti őket a normális élethez. Velük járod az utcákat, próbálsz újra a felszínre jutni. Egy napon elkíséred Leventét, a szipus barátodat. Hígítót szereztek. A viszonylag izgalmas mászkálást unalmas délután követi. Levente egy pince sarkában fekszik, te órákon át a lakók neszezését figyeled. Az egyetlen, ami igazán érdekel, az a mellette heverő zacskó.[/p]
    </text>
    <itemCheck id="224 or 253" type="section">
      <have>
        <next id="331">Ha van kedved újra kipróbálni a hígítót</next>
        <next id="120">Ha nincs</next>
      </have>
      <dontHave>
        <next id="120"></next>
      </dontHave>
    </itemCheck>
  </p>
  <p id="73">
    <text>
        [p]A tablók nézegetését hamar megunod. Pár negyvenes kávézgat a folyosón, munka után te is fáradtan fogod várni az órakezdést. Néhány hátizsákos legényke megy végig a folyosón, kinevetnek. Két év – gondolod –, és lehet érettségid.[/p]
    </text>
    <next id="350"></next>
  </p>
  <p id="74">
    <text>
        [p]Nem bírod tovább, hányni kezdesz. A pap otthagy. Szomorúan ülsz le egy sarokba, s kis idő múlva hazaindulsz. Ma lenne csopi, de semmi kedved hozzá. Borzasztóan kikészültél, gyötrő gondolataid nem hagynak nyugodni. Sajnálod, hogy csalódást okoztál a papnak, aki segíteni akart. Másnap visszamész, hogy befejezd a munkát.[/p]
    </text>
    <next id="51"></next>
  </p>
  <p id="75">
    <text>
        [p]Gyorsan kiérsz a gyárba. A kapuban egy ismerős arcot pillantasz meg. Néhány másodpercnyi gondolkodás után rájössz, hogy ez Tolnai Peti: az öccsével, Csabival, két évig laktál együtt az otthonban. Szokatlan módon Peti többször is bejött látogatni a testvérét, akkor már nagykorú volt, és kint lakott a városban. Talán ha háromszor láttad eddig, de jó vele beszélgetni. Régi sztorikkal szórakoztatjátok magatokat, aztán a munkára terelődik a szó. Azt mondja, ő már nagyon régen keresgél, de sehol nem vesznek fel cigányokat, pedig már egy rakás tanfolyamot is elvégzett. Erről a helyről egy ismerősétől hallott, itt talán van esély. Csak betanított munkát kérnek.[/p]
        [p]Az előtérben csatlakozik hozzátok egy harmadik fiú – együtt várjátok a művezetőt. A szaki elkéri a bizonyítványokat és a papírokat, majd lassan elindul a gépterem felé. Libasorban követitek. Végül elértek egy kezelőpulthoz, a művezető elmondja, mi lesz a teendő. A papírokból felnézve hozzáteszi, hogy sajnos csak Bárdi Zoltánt áll módjában felvenni: csak ő rendelkezik a szükséges végzettséggel. Zoltán a harmadik fiú. Sötétszőke haja és vöröses szemöldöke van. Legszívesebben a művezető arcába vágnád a véleményedet, de Tolnai kevésbé türtőzteti magát, hadonászva magyarázni kezd.[/p]
        [p]– Betanított munkát hirdettek meg! Mi az, hogy nincs képesítésem?! Olyan nekem is van, mint neki! A kiabálástól kicsit lehiggad, sikerül arrébb húznod. Közben a szaki széttárt karral olyasmit motyog, hogy a szabály, az szabály. Zoltán lesütött szemmel igyekszik kivonni magát az eseményekből.[/p]
        [p]Állás nélkül hagyjátok el a gyárat, Tolnai még mindig hangoskodik, neked inkább sírni volna kedved. Elváltok, elindulsz a buszmegálló felé.[/p]
    </text>
    <next id="63"></next>
  </p>
  <p id="76">
    <text>
        [p]Felmásztok az öreg Robur rakterébe, és utánad hajtanak négy másik jelentkezőt. Ismered őket, összeszokott csapat. Itt hátul összesen három ülés van, a többiek azonnal rávetik magukat, röhögcsélve zsúfolódnak rajtuk össze. Hegyek közé tarthattok, mert a kocsi minduntalan megdől, nincs semmi, amibe kapaszkodhatnál. Vagy négyszer elvágódsz, s mindahányszor feltápászkodsz, a többiek halkan butacigányozni kezdenek.[/p]
        [p]Kinyílik a raktér ajtaja, egy hatalmas épület udvarán találod magad. Az eddig halk szavú megrendelő váratlanul üvölteni kezd:[/p]
        [p]–  Na ide figyeljenek! Semmit le nem nyúlni, és mindent megcsinálni! Ez a maguk dolga! Estig kész legyenek a földszinttel, akkor fizetek![/p]
        [p]Lázasan dolgozol, a szemed sarkából folyton a többieket figyeled, különösen Lacit. Félórája kergetted el a levetett cipőd mellől, épp glettel készült feltölteni. A következő órák hasonló izgalmak jegyében telnek: kétszer ömlik víz a fejedre és úgy negyedóránként próbálja valamelyikük kirúgni a létrád alól az éket. Estére kifáradsz, alig-alig állsz ellen a támadásoknak, és csak néha löttyintesz valamelyikükre egy kis festéket. Kilenc felé elkészültök, és bemásztok a Roburba. A férfi visszavisz titeket a városba. Kikászálódtok az autóból, ám ő elnézéseteket kérve megint beszáll, mert bent felejtette a tárcáját.[/p]
    </text>
    <random diceConfig="1d6">
      <result min="1" max="4">
        <next id="330"></next>
      </result>
      <result min="5" max="6">
        <next id="291"></next>
      </result>
    </random>
  </p>
  <p id="77">
    <text>
        [p]Kijátszol néhány ellenőrt a Határ úton, nem ártana bérletet venni. Az ötvenessel hét megálló! – ismételgeted magadban egyre idegesebben. A villamos minden sarkon megáll, kezdesz összezavarodni. Szerencsére egy néni útbaigazít, és segít megkeresni a lakótelepi házat. Negyedórába telik, mire megtalálod. Felmész a hatodikra. A liftben felirat: Cigánymentes Övezet. Elképzeled a lakást. Mahagóni és színarany! Csak akkor költözöl be![/p]
    </text>
    <next id="307"></next>
  </p>
  <p id="78">
    <text>
        [p]Tanulmányozni kezded a menetrendet, közben ugrásra készen figyelsz. Ha a villamos elindul, s ha a rohamosok idejönnek, fel kell rá pattannod. Néhány perc után visszaindulsz, és leülsz egy ájult punk mellé. A rendőrök kipakoltatják az egyik társadat, aztán a tér széléig lökdösik. A többiek mosolyogva figyelik, ahogy Zolika – egy erdélyi srác – rémülten álldogál, aztán elsunnyog. Odaér Misu bá', és vidáman közli, hogy talált munkát egy építkezésen.[/p]
    </text>
    <random diceConfig="1d6">
      <result min="1" max="3">
        <next id="197"></next>
      </result>
      <result min="4" max="6">
        <next id="387"></next>
      </result>
    </random>
  </p>
  <p id="79">
    <text>
        [p]Nincs kedved újra kidobatni magad. A lakás biztonságot nyújt, szükséged van rá. A küszöbön egy öreg hajléktalant találsz. Felemeled, a kabátja széle a vizeletébe lóg, a korlátnak támasztod. Bemész a szobádba, és valami furcsa hiányérzettel küszködve elalszol.[/p]
    </text>
    <next id="370"></next>
  </p>
  <p id="80">
    <text>
        [p]Az ajtónálló befeszít, ajkai lebiggyednek, szeme összeszűkül.[/p]
        [p]– Gyere baszkikám, próbáld meg![/p]
        [p]Hátralépsz, és támadóállásba helyezkedsz. Már épp összecsapnátok, mikor kilép az utcára az üzletvezető, és kiabálni kezd:[/p]
        [p]– Nem lesz itt balhé, kiscsávó! Felhívjam a rendőröket, hogy egy barna bőrű legényke szétlopja a boltomat? Van egy perced, hogy eltűnj! – Megfordulsz, és hosszú, kimért léptekkel elindulsz haza. Szörnyen összetörtnek érzed magad, úgy gondolod, az lesz a legjobb, ha elfelejted az egészet. Éhesen és dühösen léped át lakásod ajtaját, majd jobb híján lefekszel, és hallgatod a kisrádiódat.[/p]
    </text>
    <next id="53"></next>
  </p>
  <p id="81">
    <text>
        [p class="inlineImage"][img src="resources/solo2/81.jpg" /][/p]
        [p]A kocsma zsúfolt és sötét, csak a csapos arcáról verődik vissza némi fény. Lajos beléd karol, és egy asztal felé rángat. Elvigyorodik, és ügyefogyottan ráköszön az asztalfőn üldögélő alakra.[/p]
        [p]– Ő Bulldog! – kiálltja jó hangosan, hogy te is, és a férfi is jól halljátok. – Ő a környék góréja! Nem árt vele jóban lenni! Ne félj tőle, nem harap, fogjál vele kezet! – Jó erősen megszorítod Bulldog kezét, és beszédbe elegyedtek. Azt mondja, hogy a hozzád hasonló magányos roma gyerekek csak olyan emberek mellett találhatják meg a számításukat, mint amilyen ő. Bármikor megkeresheted, biztos talál neked munkát. Lajos ezt hallván elrángat az asztaltól, és dúlva-fúlva hazafelé lökdös. Nem érted igazán, mi baja, Bulldog végül is munkát ajánlott. Sértődötten hallgatsz.[/p]
    </text>
    <next id="365"></next>
  </p>
  <p id="82">
    <text>
        [p]A kihallgatásokon vagy az étkezőben elejtett szavakból rájössz, hogy társaid is igyekeztek hallgatni, így nagyobb nyugalommal mész el az első tárgyalásra. Sokára lesz ítélet, egyre komorabb lesz minden. Ami nem sikerült a kihallgató tiszteknek, sikerül az ügyésznek. Elhiteti a társaiddal: te tehetsz arról, hogy ők most itt állnak, és nincs értelme tagadni, ha enyhébb ítéletet akarnak. A többiekre pillantasz, összeszeded tekintélyed morzsáit, és néhány szemvillanással megpróbálsz közöttük rendet tartani. Talán félelmükben meggondolják, hogy mit vallanak. Végül eljön az ítélethirdetés napja, a nap, amelyik meghatározza következő éveidet.[/p]
    </text>
    <random diceConfig="1d6">
      <result min="1" max="4">
        <next id="277"></next>
      </result>
      <result min="5" max="6">
        <next id="162"></next>
      </result>
    </random>
  </p>
  <p id="83">
    <text>
        [p]Rengeteg tanfolyamot hirdetnek az újságokban, az iskolában is érdeklődsz. Azt mondják, hasznos dolog, de nem biztos, hogy nagyobb lesz az esélyed álláskereséskor.[/p]
        [p]Átolvasod a továbbtanulási útmutatót. Önbizalmad nagy, úgy gondolod, egy év alatt szinte bármiből fel tudnál készülni. Aztán a keservesen megszenvedett érettségire gondolsz, és újra átnézed a könyvecskét. Barátnőd bátorít, hogy menj el újra egy roma szervezetbe. Biztosan ajánlanak alapítványokat, és a segítségükkel talán könnyebb lenne. Végül ellátogatsz az egyik intézménybe, ahol egy ösztöndíjakra szakosodott titkár fogad. Kitöltöd az igénylőlapokat, utána a faliújságon keresgélsz, hátha van valami azonnal. Számítógépes tanfolyam! – igencsak kedvedre való. Leszakítod a papírt, és érdeklődsz róla az irodában. Azt mondják, mindenben megfelelsz, és ők állják a költségek nagy részét, de érdemes gyorsan jelentkezni: hiába ma rakták ki, hamar betelnek a helyek. Azonnal regisztráltatod magad, és reményekkel telve mész haza.[/p]
    </text>
    <random diceConfig="1d6">
      <result min="1" max="1">
        <next id="166"></next>
      </result>
      <result min="2" max="6">
        <next id="12"></next>
      </result>
    </random>
  </p>
  <p id="84">
    <text>
        [p]Biztatónak találod az ajánlatot. Kapsz egy nevet, ő fog majd jelentkezni, ha érdemes vagy a munkára. Napok telnek el, mire végre felkeres. Kioktat a klasszikus technikából. Már nem nagy divat a módszer, de még remekül lehet alkalmazni: papíron te leszel felelős a köztartozásokért, amit persze nem tudnak rajtad behajtani. Begyulladsz, hogy nem lesznek-e ezért konfliktusaid a hatósággal. Heves tiltakozása egyre gyanúsabb lesz. Végül kijelenti, hogy beszari seggfejekkel nincs is kedve üzletelni, viszont ha eljárna a szád, újra eljön. Biztosítod, hogy erről szó sincs, nyugodtan elrakhatja a pillangókést. Pörget rajta még egyet, aztán komótosan kicammog a szobából.[/p]
    </text>
    <next id="66">Ha utána szaladsz, hogy mégis benne vagy</next>
    <next id="84b">Ha örülsz, hogy megúsztad a kényes szitut</next>
  </p>
  <p id="84b" display="84">
    <text>
        [p]Biztatónak találod az ajánlatot. Kapsz egy nevet, ő fog majd jelentkezni, ha érdemes vagy a munkára. Napok telnek el, mire végre felkeres. Kioktat a klasszikus technikából. Már nem nagy divat a módszer, de még remekül lehet alkalmazni: papíron te leszel felelős a köztartozásokért, amit persze nem tudnak rajtad behajtani. Begyulladsz, hogy nem lesznek-e ezért konfliktusaid a hatósággal. Heves tiltakozása egyre gyanúsabb lesz. Végül kijelenti, hogy beszari seggfejekkel nincs is kedve üzletelni, viszont ha eljárna a szád, újra eljön. Biztosítod, hogy erről szó sincs, nyugodtan elrakhatja a pillangókést. Pörget rajta még egyet, aztán komótosan kicammog a szobából.[/p]
    </text>
    <random diceConfig="1d6">
      <result min="1" max="1">
        <next id="302"></next>
      </result>
      <result min="2" max="2">
        <next id="29"></next>
      </result>
      <result min="3" max="3">
        <next id="302"></next>
      </result>
      <result min="4" max="4">
        <next id="29"></next>
      </result>
      <result min="5" max="5">
        <next id="302"></next>
      </result>
      <result min="6" max="6">
        <next id="29"></next>
      </result>
    </random>
  </p>
  <p id="85">
    <text>
        [p]Edit távozását egyöntetű megkönnyebbülés kíséri. Az elkövetkező másfél hétben be sem teszi a lábát a csarnokba, kollégáid pedig határozott rosszindulattal figyelik a munkapadnál folytatott ügyetlenkedésedet. Az első, kissé suta talp, ami vízhólyagos kezeid alól kikerül, rövid időn belül eltűnik, s csak másnap, a faliújságra felszögezve látod viszont. Legalább hatan állják körül, csendesen nevetgélnek. Elvörösödsz, és a falhoz lapulva kúszol el mögöttük. Mikor a folyosó sarkára érsz, egyikük utánad szól:[/p]
        [p]– Né' má', eddig barna vót, most meg olyan, mint a poroltó![/p]
        [p]Dühösen hátrafordulsz. A délutános műszak áll előtted. Edittől tudod, hogy két kivétellel bányászok voltak. Egy cigány is akad közöttük, ő röhög a legjobban. Nem tudod, mit tegyél; ha ezt csak tréfának szánták, felesleges lenne nekik rontanod.[/p]
    </text>
    <next id="199">Ha legyintve erre az egészre otthagyod őket</next>
    <next id="173">Ha inkább szembefordulsz velük</next>
  </p>
  <p id="86">
    <text>
        [p]Hajnalban kezdesz, egyre hidegebb van. A virágosokkal és a taxisokkal is összebarátkoztál. A könyveidet gyakran magaddal viszed, és a bódéban ülve ismétled az anyagot. Furcsa ötlettel áll elő a főnököd: minden bejövő autó rendszámát fel kell jegyezned. Nem tudsz rájönni, mi lehet a célja, úgyhogy rákérdezel.[/p]
        [p]– Te csak írjál, fiacskám! – int le könnyedén, és magadra hagy egy füzettel. Délre már alig érzed a kezedet. Az ujjaid elgémberednek, újult erővel igyekszel lebeszélni főnöködet az értelmetlen feladat folytatásáról.[/p]
        [p]– Más még nem panaszkodott. Írj csak tovább, ha meg nem tetszik, el lehet menni.[/p]
        [p]Emészted magad, hogy megint rosszat tettél. Este Vica megnyugtat, hogy nem te voltál a hibás, ha meg tényleg annyira rossz, biztosan találsz valami mást.[/p]
    </text>
    <next id="109"></next>
  </p>
  <p id="87">
    <text>
        [p]A rendőrök becipelnek egy cellába. Rémült vagy, fogalmad sincs, hogy fogsz ebből kimászni, nem tudod, mi ilyenkor a teendő. A kihallgatóhelyiség felé kísérnek. Egy alacsony nyomozó felveszi az adataidat. Aztán hirtelen pofon vág, zúgó füllel zuhansz a padlóra. Beront még három rendőr, és rugdalni kezdenek. Elájulsz. Amikor magadhoz térsz, visszavonszolnak a celládba. Három napig vagy bent, ezalatt hétszer vernek meg, járni is alig tudsz. Semmid nem tört el, nincs rajtad sérülés. Ügyesen ütöttek, tudják, ha látható sebesülést okoznak, feljelentheted őket. A harmadik nap végén már könyörögnél, hogy vallomást tehess. Végig nem kérdeznek semmit, egyszer csak közlik, hogy hazamehetsz.[/p]
    </text>
    <next id="388"></next>
  </p>
  <p id="88">
    <text>
        [p]A piac hihetetlenül zsúfolt. Előtte rendőrök cirkálnak, bent biztonsági őrök járnak bódéról bódéra. Roppant mennyiségű árut halmoztak fel a csöppnyi üzletekben: ezerféle háztartási gép, tonnányi cipő és dezodor. Végül ruhásokat is találsz, pár perc alatt kinézel egy nadrágot. A pulóverek függönye mögül előbukkan az árus, egy arab kinézetű férfi. Tört magyarsággal köszönt, és megkérdezi, miben segíthet. Elmondod, mit szeretnél. Eltűnik, majd hamarosan vagy húsz darabbal jön vissza. Kiválasztod a megfelelőt, és magadhoz méred.[/p]
        [p]– Kicsi, kicsi – mondja. Megint bebújik a rongyok mögé, és mikor újra felbukkan, kezében a jó méret. Biztat, hogy fel is próbálhatod, s már ráncigál is be az aprócska helyiségbe. Az árban hamar megegyeztek, kifizeted, és megkönnyebbülten mész végig újra a sorok között. Bedobsz két szendvicset, és elindulsz hazafelé.[/p]
    </text>
    <next id="177"></next>
  </p>
  <p id="89">
    <text>
        [p class="inlineImage"][img src="resources/solo2/89.jpg" /][/p]
        [p]Fáradtan vágsz neki a városnak. A munkahelyen aratott kétes győzelem megtette a hatását: járásod döngőbb, felszegett fejjel haladsz a szembejövők között. Leszállsz a troliról, és befurakszol egy szórakozóhely előtt felgyülemlett tömegbe. Lábujjhegyre ágaskodva igyekszel megtudni a beugró árát. Már az előtted állókat engedik, te pedig előkészítesz ötszáz forintot. Amikor te következnél, a beengedők szorosan eléd állnak. Egyikük elveszi a pénzedet, és előzékenyen az inged zsebébe gyűri.[/p]
        [p]– Van tagságid ma estére? Mert anélkül nem mehetsz le, sajnálom! – morogja a kisebbik.[/p]
        [p]Néhány pillanatig hallgatsz. Az előtted állóktól nem kértek tagságit, erre pontosan emlékszel.[/p]
        [p]– Szóval van tagságid, vagy nincs? A főnök szülinapja van – folytatja a töpszli.[/p]
        [p]Szégyenkezve állsz félre, ők pedig sorra engedik le az utánad jövőket. A pénzen kívül senkitől nem kérnek mást. Tehetetlenséged minden másodperccel kínosabb és nevetségesebb, muszáj valamit tenned.[/p]
    </text>
    <next id="139">Ha kérdőre vonod őket</next>
    <next id="60">Ha inkább elmész egy másik helyre</next>
  </p>
  <p id="90">
    <text>
        [p]Gyorsan javul az állapotod. Pár napig még maradnod kell, tudatod a jó hírt az épület többi lakójával is. Összebarátkozol a műtős fiúkkal. Van, aki nem nézi jó szemmel, de szívesen segítesz nekik: emeled a betegeket, tologatod a kocsikat. Élvezed, már-már azt hiszed, ez a munkád; szívesen vállalnád. Bátorítanak, hogy végezd el az iskolát, és lelkesedésedben néhány pillanatra elhiszed, hogy lehetséges. Két nap múlva búcsút veszel betegtársaidtól, és gyógyultan távozol.[/p]
    </text>
    <next id="304"></next>
  </p>
  <p id="91">
    <text>
        [p]– Ismerek egy jó helyet a közelben. Az ajtó felé húz, ügyesen kijátszva a konyhában károgó Jolán nénit.[/p]
        [p]Amíg elértek a kocsmáig, a nagybátyád vagy tizenöt embernek köszön. Mint megtudod, napjában többször megjárja ezt az utat. Lent kéttucatnyi férfi üldögél. A falakon halványzöld olajfesték, a cipőd cuppog a padlón.[/p]
        [p]– Látod, öcsém, itt szórakozunk mi! – kiált föl Lajos. Egyre beljebb tol, itt is mindenkit üdvözöl. A pult mögött tömzsi, bajuszos csapos, bal kezében rongyot gyűröget. Elmondod Lajos bá'-nak, hogy van egy kis pénzed, szeretnéd meghívni, mivel nála fogsz lakni. Látványosan kinevet, és már rendeli is az első konyakot.[/p]
        [p]Két órája iszogattok, az alkohol kezd a fejedbe szállni. Lajos bá' közben elmondja, hogy ne számíts semmi jóra, itt a cigány az nem ember, úgysem hagynak érvényesülni. Nem tud elbátortalanítani. Sűrű napod volt, elfáradtál.[/p]
    </text>
    <next id="62">Ha úgy döntesz, hogy hazamész lepihenni</next>
    <next id="231">Ha még maradni akarsz</next>
  </p>
  <p id="92">
    <text>
        [p]Dühös vagy, de úgy döntesz, jobb kerülni a bajt; keresel egy másik üzletet. Találsz is egyet, nem túl messze. Bátortalanul benyitsz. Minden további nélkül beengednek. Nézelődsz, válogatsz, s arra leszel figyelmes, hogy az egyik eladó mereven bámul. Ideges leszel, az eladó meg is kérdezi, segíthet-e valamiben. Eldadogod, hogy nem, majd a pénztárhoz igyekszel, fizetni.[/p]
        [p]Leforrázva lépsz ki a boltból. Elképzeled, hogy ha legközelebb ilyen történik, nem hagyod magad, lerombolod az egész környéket. Majd megmutatod, kivel szórakozzanak. Hazaérsz, kicsit lenyugszol, eszel és megfürdesz.[/p]
    </text>
    <next id="53"></next>
  </p>
  <p id="93">
    <text>
        [p]A munka mellett szinte lehetetlen tanulni. Sok a lemaradásod, kínkeservesen pótlod a kimaradt leckéket. Az éjszakákba nyúló tanulás miatt a munkahelyedre szinte csak aludni jársz be.[/p]
        [p]Csörömpölésre ébredsz, körbepillantasz, a főnököd áll előtted, neked rúgta a vödröt. Nagyon le akar hordani, de csak sziszeg és hadonászik. Többször szólt, hogy nem tűri a henyélést. Az irodájába hív, összerezzensz, amikor becsapódik mögötted az ajtó.[/p]
    </text>
    <random diceConfig="1d6">
      <result min="3" max="4">
        <next id="312"></next>
      </result>
      <result min="1" max="2">
        <next id="222"></next>
      </result>
      <result min="5" max="6">
        <next id="222"></next>
      </result>
    </random>
  </p>
  <p id="94">
    <text>
        [p]– Lejöhetsz... – kezdi a nagyobbik –, de csak ha van tagságid! Zártkörű rendezvényt tartunk![/p]
        [p]– De..., de mért csináljátok ezt? – nézel rájuk szinte könyörögve. Ők közben a frissiben érkezőket eresztik le szótlanul.[/p]
        [p]Fogalmad sincs, mit kéne tenned. Úgy érzed, mindez nem alakulhatott volna másképpen: így van rendjén.[/p]
    </text>
    <next id="52"></next>
  </p>
  <p id="95">
    <text>
        [p]– Nos, – tart pillanatnyi szünetet a nő – a lakás elég nagy, nem biztos, hogy maga ki tudná venni.[/p]
        [p]– Mennyit kér érte? – kérdezed, és azon kapod magad, hogy te is hadarsz.[/p]
        [p]– Mennyit adna? – kérdez vissza a nő, immáron hétköznapian formálva a szükséges szavakat. Lázas alkudozásba fogtok, az általad ajánlott ár kétszerese körül a nő megállapodik, és ravaszkásan rád vigyorog.[/p]
        [p]– Látom, fiatalember, helyén van az esze. Akkor megegyezhetünk?[/p]
    </text>
    <next id="347">Ha itt akarsz maradni</next>
    <next id="205">Ha inkább máshol próbálkozol</next>
  </p>
  <p id="96">
    <text>
        [p]Nem te vagy az egyetlen jelentkező – a személyzeti bejáró előtt legalább húszan állnak. Nemsokára bekísérnek titeket egy terembe. Egyenruhás lány köszönt benneteket, és biztosít mindenkit, hogy nagyszerű csapatban fogtok dolgozni. Kitöltetnek egy tesztet, készül rólad egy rövid videofelvétel, s másnap a lelkes lány telefonon gratulál – árufeltöltő lettél. Egy bosszús morgást búcsúfélének álcázva teszed le a kagylót. A pénz így nagyon kevés lesz, és ehhez az álláshoz még érettségi sem kellett volna.[/p]
    </text>
    <next id="283">Ha úgy döntesz, hogy mégis az áruházban fogsz dolgozni</next>
    <next id="355">Ha inkább tovább próbálkozol</next>
  </p>
  <p id="97">
    <text>
        [p]Tizenegy ágy van, a tiéd a hatodik. Erőtlenül tűröd, hogy egy nővér pizsamába bujtasson. Később az orvos bead néhány injekciót. Éjszaka lázálmok gyötörnek, s arra ébredsz, hogy néhány nővér próbál türelmetlenül csendre inteni. Az egyik beteg közli veled, hogy az osztály nyugalmának érdekében átmászik hozzád, és megfojt egy gégecsővel. Pokoli kínok között virrasztasz, nem csöngetsz többet, pedig érzed, hogy a lázad újra felszökött. Reggel elalszol, és csak délben tudod meg, hogy lemaradtál a vizitről. Viszlicsényi megpróbált felébreszteni, de te meg se mozdultál, úgyhogy nem vizsgált meg még senki. Magadhoz húzod a csengőzsinórt, és nyomkodni kezded a gombot.[/p]
    </text>
    <next id="247"></next>
  </p>
  <p id="98">
    <text>
        [p]Az igazgató a kötelességről és az elszalasztott lehetőségekről magyaráz, és nem kertel: kirak, ha eltűnsz, akár csak egy hónapra is. Nem vitatkozol, igaza van. Az utcán még vetsz egy pillantást az iskola kapujára, aztán indulsz hazafelé. Senki sincs, akinek elmondhatnád a bánatodat. Összeszeded magad, bár tudod, nincs sok lehetőséged.[/p]
    </text>
    <next id="310"></next>
  </p>
  <p id="99">
    <text>
        [p]Egy szempillantással végigmérnek. Ákos tekintetéből kiolvassák: az ő embere vagy. Ákos fél órára magadra hagy a sarokban, később egy csoporthoz vezet. Bemutat, és rábíz egy bajuszos férfira; elfelejted a nevét, de nem mered újra megkérdezni. Magához int, ismerteti az esti programot: Keletről jön egy rakomány élőhús, egy hűtőkocsiból kéne átpakolni furgonokba, aztán teríteni. Audival kíséritek a kisbuszokat, és egy hármas út melletti pihenőnél megálltok. Ücsörögtök a sötét utastérben, majd felbukkan a hűtőautó. A sofőr rátok villog, kipattantok a kocsikból. Neked az út mellett hasalva kell figyelni a közeledőket. Felnyitják a teherautó ajtaját, és kihajtanak belőle vagy negyven csontsovány, rettegő ázsiait.[/p]
    </text>
    <random diceConfig="1d6">
      <result min="1" max="3">
        <next id="3"></next>
      </result>
      <result min="4" max="6">
        <next id="362"></next>
      </result>
    </random>
  </p>
  <p id="100">
    <text>
        [p]– Odaszögezem a kezed a székhez, ha nem engeded el – közlöd az overallossal, és feléjük indulsz. Lehetetlen eldönteni, melyikőtök fél jobban. Mész tovább, megállsz előtte.[/p]
        [p]– Na tűnés – nézel a férfira, aki egy darabig állja a pillantásodat, aztán beugrik a Ladába, és elszelelnek. Büszkén várod Tódort.[/p]
    </text>
    <next id="356"></next>
  </p>
  <p id="101">
    <text>
        [p]A meghívott sanzonénekes csak sanda aláfestése az öregek tulajdonképpeni ténykedésének.[/p]
        [p]– Van egy levél Rubofenem, két csomag Valeriánát keresek! – üvölti az egyik, s a hangzavarban már csak gyógyszerek nevét tudod megkülönböztetni. Elhűlten járkálsz köztük. Lejárt vagy már nem is létező gyógyszereket csereberélnek. Éppen segíteni akarsz egy vitázó társaságnak, amikor Teri néni váratlanul visítani kezd, és minden szempár felé fordul.[/p]
        [p]– Ki engedte ide? – ordítja el magát Teri néni, és rád mutat. Rövid tanácskozás után közlik, hogy haza kell menned. Jolán néni lesütött szemmel áll. Lassan rájössz, olyasmit láttál, amit nem lett volna szabad. Jolán néni szomorúan adja oda eddigi keresetedet.[/p]
        [p]– Sajnálom, de itt nincs maradásod. – Értsd meg, attól félnek, hogy lebuknak. – Szerettél itt dolgozni, és egy ilyen butaság miatt kell elmenned. Hazaérsz, csendesen összecsomagolsz. Elvesztetted az állásodat és a reményt, hogy fizetni tudj a főbérlődnek.[/p]
    </text>
    <random diceConfig="1d6">
      <result min="1" max="1">
        <next id="61"></next>
      </result>
      <result min="2" max="2">
        <next id="195"></next>
      </result>
      <result min="3" max="3">
        <next id="61"></next>
      </result>
      <result min="4" max="4">
        <next id="195"></next>
      </result>
      <result min="5" max="5">
        <next id="61"></next>
      </result>
      <result min="6" max="6">
        <next id="195"></next>
      </result>
    </random>
  </p>
  <p id="102">
    <text>
        [p]Az öreg gyorsan betanít. Nem tűnik megerőltetőnek a kartonok összegyűjtése és hátraszállítása. Egy pihenő alkalmával társad elmondja, hogy itt bizony több is teremhet nektek, ha ügyesek vagytok. Ő már sokszor csinálta, semmi rizikó. A papír egy részét fusiba kéne elszállítani, egy-egy szállít-mány úgy is megér vagy háromszázat. Elfogadod az ajánla-tot, bár félsz, hogy lebuktok. Egyik utatok alkalmával látod, hogy egy másik munkás épp a főnökkel beszél, és rátok mutogat. Zavartan toljátok tovább a kocsit, és a lerakodásnál meg is érkezik munkaadótok.[/p]
    </text>
    <random diceConfig="1d6">
      <result min="1" max="3">
        <next id="363"></next>
      </result>
      <result min="4" max="6">
        <next id="17"></next>
      </result>
    </random>
  </p>
  <p id="103">
    <text>
        [p]Mikor megérkeztek, a hajléktalanok egy véres testet állnak körbe. Néhányan tanácsokat osztanak, hogy „ne érjetek hozzá”, a többség viszont már visszahúzódott kutricájába. A sérült jajgat, merev részeg, a kezét vágták meg. Az orvos pillanatok alatt ellátja, majd távozik. A biztonsági őr elfogadja a meghívásodat, megisztok egy kávét. Szerinte még a munkanélkülihivatalba is érdemes elmenni, neki már ajánlottak ott állást.[/p]
    </text>
    <next id="233"></next>
  </p>
  <p id="104">
    <text>
        [p]Nincs kedved újra átélni a munkaadóknál várható megaláztatásokat, hogy égi segítségben reménykedve koldulj tőlük munkát. Tibi nagybátyja lomtalanításból, sógora pedig vaskereskedelemből él, téged is beajánlott hozzájuk. Úgy hírlik, ha szerencséje van az embernek, bejöhet valami nagy fogás.[/p]
    </text>
    <next id="47">Ha a nagybácsit keresed fel, hogy belekóstolj a lomizás világába</next>
    <next id="374">Ha inkább a sógornál akarod kitapasztalni a vaskereskedésben rejlő üzleti lehetőségeket</next>
  </p>
  <p id="105">
    <text>
        [p]Tulajdonképpen nem is olyan rossz ez: felgyalogolsz a várba, figyeled a várost és vadul jár a képzeleted. Felhágsz egy kis dombra, hatalmas seregeket képzelsz a falak elé, óriási csatákat vívsz ellenségeiddel. Rohaaaam! kiáltással lefutsz az alagúthoz, majd átgyalogolsz a Lánchídon. Végignézel minden kirakatot, hosszan tanulmányozod a várost. Egy bolond öregasszonyon akad meg a szemed, hangosan szapulja az arra járókat. Mellé érsz, kimerülten nézel az égre: még mindig sötét van.[/p]
    </text>
    <next id="221">Ha keresel egy vendéglőt, ahol megvacsorázhatsz</next>
    <next id="305">Ha előbb még sétálsz egy kicsit</next>
  </p>
  <p id="106">
    <text>
        [p]Mostanában nyugisan mennek a dolgok, a munkahelyen is kevesebb a problémád. Az utóbbi két napon másfél órával tovább maradtál, de itt a hétvége, most kipihenheted magad,[/p]
        [p]Fáradtan buszozol hazafelé, mögötted öltönyös férfi beszélget társával, a cigányság helyzete a téma. Azt mondja, az állam és az emberek hiába tesznek meg mindent, ha a cigányok nem hajlandók alkalmazkodni, és nem fogadják el a többség kultúráját. Ha akarnának és elhatároznák, igenis be tudnának illeszkedni, és akkor az emberek elfogadnák őket – innen kéne elindulni, és nem tömni beléjük a segélyeket. Sokáig gondolkodsz, de nem tudod magad elhelyezni a történetben. Csak azt érzed, hogy az emberek félnek tőled, és nem szeretnek, és te is egyre jobban félsz mindenkitől.[/p]
        [p]Jelzel, a kapcsoló mellett régóta koszolódó matricát veszel észre. Elkezded lekaparni a fogaskereket, mikor a busz beér a megállóba, te pedig leszállsz.[/p]
    </text>
    <random diceConfig="1d6">
      <result min="1" max="1">
        <next id="182"></next>
      </result>
      <result min="2" max="2">
        <next id="395"></next>
      </result>
      <result min="3" max="3">
        <next id="182"></next>
      </result>
      <result min="4" max="4">
        <next id="395"></next>
      </result>
      <result min="5" max="5">
        <next id="182"></next>
      </result>
      <result min="6" max="6">
        <next id="395"></next>
      </result>
    </random>
  </p>
  <p id="107">
    <text>
        [p]Hihetetlen szerencséd volt, bár most, hogy reálissá vált az utazás, nagyon megijedsz. Nem ismersz odakint senkit, nem érted a nyelvüket. Mindegy, most már nem hátrálhatsz meg. Pár nap múlva indul a géped, a Gellérthegyen állva veszel búcsút a várostól, és gondolni sem mersz rá, hogy esetleg visszaküldenek. Azt reméled, hogy odakint sikerülhet az, ami itt nem.[/p]
    </text>
    <victory />
  </p>
  <p id="108">
    <text>
        [p]A hangulatod sem a legalkalmasabb a munkakereséshez, de nem ez az oka, hogy hoppon maradsz. A szállón rendszeresen kérik az igazolást, amit az új munkáltatódtól kapsz, de minthogy ezzel nem rendelkezel, felszólítanak, hogy hó végén költözz ki. Mindössze négy napod maradt, bármennyire küzdesz, menned kell. Spórolt pénzed nincs, kénytelen leszel az éjszakát az utcán tölteni.[/p]
    </text>
    <next id="269"></next>
  </p>
  <p id="109">
    <text>
        [p]Egyik délután a postaládában furcsa levelet találsz. Egy csekk hátuljára írták golyóstollal, olyan kusza, hogy alig tudod elolvasni. Beviszed Vicának, újra átfutod vele a rémisztő sorokat: „Tetves tüdőbajos cigányok, takarodjatok innen börtöntöltelékek. Fertőzitek az egész világot.” Eddig alig tapasztaltatok ellenségeskedést a lakók részéről, néhány kivételtől eltekintve kedvesek voltak. Találgattok, ki írhatta, talán csak egy rossz tréfa volt; megpróbáljátok elfelejteni az egészet. Egy héttel később azonban folytatódik a gyalázkodás. A házmester aláírásával érkezik a figyelmeztetés, miszerint „Önök botrányos magatartást tanúsítanak, és ezzel zavarják a lakók nyugalmát”.[/p]
        [p]Soha nem csaptatok zajt, mindig ügyeltetek, nehogy valakinek akár egy rossz szava lehessen rátok. Az üzenet nagyon felzaklat, gyorsan el kéne dönteni, mit tegyetek. Szerinted meg lehetne beszélni az egészet a házmesterrel, Vica szerint viszont egy jogvédő irodához kellene fordulni.[/p]
    </text>
    <next id="250">Ha lementek beszélni a házmesterrel</next>
    <next id="15">Ha inkább a jogvédőkhöz fordultok</next>
  </p>
  <p id="110">
    <text>
        [p]A munkakeresés reménytelen, mindenhonnan elutasítanak. A külsőd egyre elhanyagoltabb, folyton vizionálsz, és hangokat hallasz. Éled a hajléktalanok életét. Állandó köhögés és rosszullét kínoz, egy szűrővizsgálaton kiderül, hogy súlyos tbc-s vagy. Túlélési esélyeid ezzel nullára csökkentek. Kalandod itt véget ér.[/p]
    </text>
    <victory />
  </p>
  <p id="111">
    <text>
        [p]A néni felhúzza az orrát, beljebb lép, int, hogy kövesd. A teremet csipkével leterített asztal, ormótlan tv és egy zongora díszíti.[/p]
        [p]– Abban a teremben szoktunk gyűlni, ott vannak az előadások is! – húzódik közelebb a néni. Másnap, takarítás közben elégedetten csevegsz a korán érkezőkkel. Telnek a napok, és egy érzés tör rád, amiben az Otthon elhagyása óta nem volt részed. Itt mindenki a világtól elzártan próbál nyugalomra lelni, ahogyan egykor te, a nevelők keltette mesterséges légkörben. Mindig minden ugyanolyan, s te boldogan simulsz az ismerős állapotba. A lényeg állandó, és lassabban változik, mint Jolán néni Aranyló Est klubjának közönsége. Az ide járók, úgy tűnik, elfogadták „a rendes kis cigánygyerek” jelenlétét, egyre nagyobb örömmel jársz le, jössz vissza takarítani, beállítani a videót vagy éppen mosogatni.[/p]
        [p]Még sohasem maradtál itt délutánra, mindenki fontoskodva és titokzatosan tesz-vesz, furdal a kíváncsiság. Hallottál már az ünnepi eseményekről, de elképzelni sem tudod, hogy mi az. Úgy döntesz, este visszajössz, és megnézed, hogy mulatnak az öregek.[/p]
    </text>
    <next id="101"></next>
  </p>
  <p id="112">
    <text>
        [p class="inlineImage"][img src="resources/solo2/112.jpg" /][/p]
        [p]Együttes erővel kitöltitek a bejelentkezéshez szükséges papírokat, majd elindulsz a szobád felé.[/p]
        [p]A következő napot semmittevéssel töltöd. Újra és újra átszámolod a pénzedet, s az a gondolatod támad, hogy ráversz egy kicsit. Biztos lesz most kereseted, miért is ne? Felöltözöl és nekivágsz a városnak.[/p]
        [p]Betérsz pár gyorsétterembe, bulik után kutatsz. Bemész egy elegánsnak tetsző szórakozóhelyre, és letelepszel egy társaság mellett. Tíz perc múlva már együtt mulatsz velük, a leghangosabbakkal versenyt piálva rohangálsz a pult és a wurlitzer között. Boldoggá tesz a neked szentelt figyelem. Annyira részeg vagy, hogy az egész világot a kebledre ölelnéd. Összevissza hadonászol, az életedről mesélsz, és elmondod: annyi pénzed van, hogy hó végéig ihatnátok belőle. Az asztalra mászva igyekszel mondandódat megerősíteni. Megcsúszol, a székek közé zuhansz.[/p]
    </text>
    <random diceConfig="1d6">
      <result min="1" max="3">
        <next id="58"></next>
      </result>
      <result min="4" max="6">
        <next id="391"></next>
      </result>
    </random>
  </p>
  <p id="113">
    <text>
        [p]Hosszasan kutatsz az emlékeid között, hátha beugrik egy használható ötlet. Korábban az utcán töltött éjszaka során a hajléktalanok beszéltek fizetőszállóról, oda küldtek téged. Jobb nem jut eszedbe most sem.[/p]
    </text>
    <random diceConfig="1d6">
      <result min="4" max="4">
        <next id="251"></next>
      </result>
      <result min="1" max="3">
        <next id="198"></next>
      </result>
      <result min="5" max="6">
        <next id="198"></next>
      </result>
    </random>
  </p>
  <p id="114">
    <text>
        [p]Először jársz a köztemetőben, elámulsz a méretein. Hideg van. Özvegyasszonyok kapirgálnak, cserélik a virágokat.[/p]
        [p]Kapuőr lesz a beosztásod. A főnök egy nyugdíjas mérnök, aki mint egy birtok intézője irányít. Utasításokat osztogat, néha furcsa alakokkal tárgyal, és mindig tele van pénzzel. Semmi konkrét feladatot nem kapsz, többnyire a kapunál kell álldogálnod. A nevelőintézetben megszoktad a fegyelmet, és a szertartásosan rendezett életet, nem esik nehezedre egy helyben maradni. A főnök néha piszkálódik, de nem veszed fel, tudod, hogy nem gonoszságból teszi, egyszerűen ilyen. A második héten megkérdezik, hogy melyik műszakot választanád.[/p]
    </text>
    <next id="86">Ha délelőtt szeretnél dolgozni</next>
    <next id="237">Ha inkább délután járnál be</next>
  </p>
  <p id="115">
    <text>
        [p]A parkban szinte teljesen sötét van. Találsz egy üres padot. Filmemlékeid alapján fekhelyedet letört ágakkal rakod körbe. Gondolod, majd felébredsz a recsegésre, ha jön valaki. Mikor a táskádból párnát gyúrsz a fejed alá, furcsa dologra leszel figyelmes: rongyokba öltözött csapat lépdel a padodhoz. Tucatnyi hajléktalan vesz körbe, azt mondják, ez a park az övék, azt kérdezik, ki vagy. Nem akarnak bántani, te sem vagy ellenséges. Páran melléd telepszenek, és serényen kínálgatnak kannás borokkal.[/p]
    </text>
    <next id="219">Ha iszol a borból, és beszédbe elegyedsz velük</next>
    <next id="279">Ha inkább megpróbálod elhajtani őket</next>
  </p>
  <p id="116">
    <text>
        [p]– Úgy döntöttünk, hogy ma a cigányság lesz a téma – köszön rád a kockaszemüveges fiú, aztán mindnyájan körbeülnek. Bambán hallgatsz. Az első percek adatok lázas felsorolásával telnek. Megtudod, hogy mekkora a roma munkanélküliek, betegek, büntetett előéletűek száma, az egyetemre felvettek aránya, s te szédelegve rágódsz az adathalmazon. A felsorolás végeztével az egyik lány feléd fordul:[/p]
        [p]– Szerinted a cigányok mennyire tehetnek arról, hogy ilyen kép alakult ki róluk? – a többiek sorra bólogatni kezdenek, és feszülten várják a választ.[/p]
        [p]Ijedten pislogsz. Sorolni kezded, mi minden történt veled, amióta a városba érkeztél. Nagyon nehezen megy, pár mondat után elhallgatsz. A többiek türelmetlenül figyelnek, aztán nélküled kezdenek vitatkozni. Talán azt hiszik, hogy megsértődtél. Félórányi üldögélés után már nagyon unatkozol. Mit teszel?[/p]
    </text>
    <next id="51">Ha eleged van a gyűlésekből, és a másnapi munkára hivatkozva hazamész</next>
    <next id="241">Ha mégis bekapcsolódsz a vitába</next>
  </p>
  <p id="117">
    <text>
        [p]Érzed, hogy állnak az ágyad mellett. Rosszat sejtesz, kérdezés nélkül rájuk veted magad. Az üveged a földre esik, csörömpölve elgurul. Utánakapsz, és hadonászni kezdesz a törött csonkkal. Talpon van az egész szálló, égnek a villanyok. Tömegverekedés robban ki, a szociális munkások rettegve húzódnak a falhoz. Az ágyad tetején állsz, egy pillanatra sem hagyod abba az üvöltést.[/p]
    </text>
    <random diceConfig="1d6">
      <result min="1" max="3">
        <next id="227"></next>
      </result>
      <result min="4" max="6">
        <next id="11"></next>
      </result>
    </random>
  </p>
  <p id="118">
    <text>
        [p]A műhely kedvedre való, főleg csapágyakat tesztelnek és javítanak. Néhány röpke hét alatt az összes fortélyt ellesed, és minden géphez odaengednek, kivéve a köszörűt, mert az Kannibál felségterülete. Kannibál huszonnégy év körüli cigánygyerek, bal alkarján úgy negyven falc, a jobbon pedig egy Szeretlek Ibolya tetoválás. Furcsa mód veled zárkózottabb, mint a többiekkel. Azt mondja, Aszódon töltötte a fél gyerekkorát, nem kér többet a romák társaságából. Nem erőlteted a további kapcsolatot. Nagyobb gond, hogy képtelen vagy beosztani a pénzedet. A tulaj tisztességesen fizet a hét végén, de te azonnal elköltöd a keresetedet. Eddig naponta kaptad meg a béredet, most képtelen vagy előre kalkulálni, és mivel egy filléred sincs, úgy döntesz, kölcsönkérsz.[/p]
    </text>
    <next id="399">Ha a főnöktől kéred ki a fizetésed egy részét</next>
    <next id="264">Ha inkább Endrétől, a munkatársadtól kérsz kölcsön hó végéig</next>
  </p>
  <p id="119">
    <text>
        [p]Kezedben a kilinccsel, levegő után kapkodva gondolsz Csepregire, aki nem láthatja, mit művel a kollégája. Kunos – a gondnok – neked háttal egy hokedlin vonaglik, közben aprókat nyög. A férfimosdót a nőitől elválasztó fal előtt áll, szemét egy cső melletti repedésre tapasztja. Néhány lány nemrég indult tusolni. Ekkor valaki hátba lök, s te a küszöbben felbukva a riadtan nyivákoló Kunos mellett landolsz.[/p]
        [p]–  A kurva életbe, mi a faszt csinál itt maga?! – kiált fel Csepregi a hátad mögül, és fenékbe billent, hogy odaférjen Kunoshoz.[/p]
        [p]– Mondták már, hogy maga itt leselkedik, de én nem hittem el! Jesszusom, öreg, a maga korában...[/p]
        [p]Nevetni kezdesz, aztán befordulsz az egyik fülkébe, hogy elvégezd a dolgodat. Mielőtt kimennél a mosdóból, Csepregi vállon ragad, és a falhoz nyom.[/p]
        [p]– Na, szép kis társaság, a portyázó cigány meg a vén kéjenc. Cigánykám, húzzon innen, vagy széttöröm a kis barátnőjével együtt![/p]
        [p]Azonnal ütsz, pedig tudod, hogy semmi értelme.[/p]
    </text>
    <random diceConfig="1d6">
      <result min="1" max="3">
        <next id="230"></next>
      </result>
      <result min="4" max="6">
        <next id="19"></next>
      </result>
    </random>
  </p>
  <p id="120">
    <text>
        [p]Beleszagolsz a zacskóba, és émelyegve arrébb rúgod. Magára hagyod Leventét, aki a cipődhöz beszél. Épp elég, hogy az itallal sem tudsz megküzdeni. Alkalmi haverjaid túl buták vagy túl szerencsétlenek, hogy valami nagyba nyúljanak. Ócska cuccokat árulsz az utcán, röplapokat osztogatsz. Egy kicsi, de úgy-ahogy összetartó csoport fogad be; mindig van hol aludnod, ehhez értenek. Akad egy-két üres lakás a városban, a címek először az ő fülükbe jutnak el. Pénzed is akad valamennyi, és piacokon vásárolsz olcsó ruhát. Az alkohollal már nem tudsz megbirkózni, de igyekszel titkolni szenvedélyedet.[/p]
    </text>
    <random diceConfig="1d6">
      <result min="1" max="2">
        <next id="308"></next>
      </result>
      <result min="3" max="6">
        <next id="270"></next>
      </result>
    </random>
  </p>
  <p id="121">
    <text>
        [p]Remegve nézel körbe, megpillantasz egy kukát. A fal mellett osonsz oda, mögé kuporodsz. Behúzott nyakkal figyelsz minden hangfoszlányra, hátha mégis rohannod kell. Mikor kicsit messzebb érnek, néhány bátortalan pillantást is megengedsz magadnak a távolodó rémület irányába. Úgy látszik, szánalmas fedezéked tényleg megmentett, a skinheadek inkább magukkal voltak elfoglalva, nem vettek észre. Reszkető léptekkel indulsz tovább, még mindig az átélt sokk köti le zakatoló gondolataidat. Az utcára kiérve is csak arra vágysz, hogy otthon végre biztonságban érezhessed magad.[/p]
    </text>
    <next id="336"></next>
  </p>
  <p id="122">
    <text>
        [p]Két óra múlva az öreg IFA nyöszörögve nekilódul, visszakanyarodik az utcába, ahol Edét hagytátok, és megáll a szeméttorony mellett. Ede is és a szemét legígéretesebb darabjai is eltűntek.[/p]
        [p]– Az a hülyegyerek eladott mindent, aztán biztos elitta – morog Tódor, és ráver a kormányra. Egyszer csak nyöszörgést hallasz a halom alól. Egy rekamié alól kerül elő Ede, annyira véres, hogy először meg sem ismered. Nagy nehezen felül, szemfogát nézegeti a markában, és beszélni kezd:[/p]
        [p]– Vigyáztam rá... de négyen jöttek... én meg nem adtam... hallod, Tódor, nem adtam...[/p]
        [p]Elviszitek a miskolci kórház sebészetére, aztán hazaindultok. Nincs kedved mások mocskáért agyonveretni magad. Búcsút veszel Tódortól, aztán hazamész.[/p]
    </text>
    <next id="50"></next>
  </p>
  <p id="123">
    <text>
        [p]– Mit képzelsz, ki vagy te?! Úgy kirúgatlak, mint a szart! Faszfej barna gyerek elalszik reggel, és én vagyok a hibás? Szedd össze a cuccod, aztán takarodj vissza Indiába![/p]
        [p]Némán bámulsz, nem zúzod le, pedig sikerülne. Leszegett fejjel indulsz a kuckód felé, és amikor a folyosón Bandi mellé érsz, meglök. A falnak tántorodsz. Visszaperdülsz, és villámgyors ökölcsapással felelsz a támadásra. Látod, hogy Bandi a kövön térdel, káromkodik, és folyik az orrából a vér, A kazános csillapítja, és int, hogy jobb lesz, ha eltűnsz.[/p]
    </text>
    <next id="183"></next>
  </p>
  <p id="124">
    <text>
        [p]Egy pillanatig némán bámulsz magad elé, majd bólintasz.[/p]
        [p]Két nap múlva Huang elbúcsúzik, s mielőtt elindulna, nevetve kezet ráztok, majd a tenyeredbe nyom negyvenezer forintot, a havi béredet.[/p]
        [p]– Aztán vigyázzatok a holmimra! – teszi hozzá. Lesütött szemmel átveszed a pénzt, és elindulsz haza. Másnap, mintha mi sem történt volna, kimész Gyurival a raktárhoz, és két hét leforgása alatt kiárultok belőle mindent. Százötvenezer forint a részed, a többi Gyurié, és a munkátokat elnézően figyelő biztonságiaké. A hét végén már kevésbé gyötör a bűntudat, a kétségbeesés azonban annál inkább: Huang hamarosan visszajön, neked addig nyomtalanul el kell tűnnöd. Sebaj, zárod be a raktár ajtaját, beljebb vagy százötven rugóval.[/p]
        [p]A pénz persze nem tart sokáig. Néhány nap múlva mindössze egy cipő és néhány póló árulkodik a munkáról. Dühösen fogadkozol, hogy ezentúl jobban megbecsülöd a pénzt, és előrelátóan fogod beosztani. Gyuri talált magának helyet egy vidéki piacon, neked sajnos nem sikerült. Békében váltok el egymástól.[/p]
        [p]A házban az a hír járja, hogy „a kínai” vissza se jön, valami zűr van otthon. Sajnálod Huangot, de azért megnyugtat, hogy még nem kell új albérletet nézni. Munka azért nem ártana, veszel hirdetési újságot, és igyekszel találni valami neked valót.[/p]
    </text>
    <next id="35"></next>
  </p>
  <p id="125">
    <text>
        [p]Nevetsz a helyzeten, óvatlan voltál. Megkörnyékezett, mert kiszúrta, hogy szerencsétlenkedsz; biztos préda voltál, és ez rossz érzés. Holnap hatkor kezdesz, ideje lefeküdni. Reggel a busz dugóba kerül, a sor csak lépésben halad. Egy-két percet biztosan késni fogsz. Miután leszállsz, futni kezdesz.[/p]
    </text>
    <next id="187"></next>
  </p>
  <p id="126">
    <text>
        [p]Arra a szintre süllyedsz, amit mindig megvetettél. Ha az alkohol és a gyógyszerek engedik, lopni jársz. Olcsó bizsukat, ruhákat csensz el, amit piacokon, utcán teszel pénzzé. Koszos albérletekben húzod meg magad, üres üvegekkel és eladhatatlan kacatokkal telezsúfolt lukakban. Orgazdákon és kocsmai törzsvendégen kívül nincs más társaságod. A hosszú évek alatt hozzászoktál, hogy néha lecsuknak. Az elsőt valahogy túlélted, de a bal kezed egy verekedés során lebénult, s így sokkal nehezebben megy a munka. Kéthavonta elkapnak a boltosok, és a büntető verések is tovább nyomorítják testedet. Bent örökké a szabadságról beszélsz, kint meg a börtönről. Ismét közeleg a tél, azon gondolkodsz, hogy elfogatod magad, és a régi ismerősök közt, a sitten húzod ki tavaszig. Kalandod itt véget ér.[/p]
    </text>
    <victory />
  </p>
  <p id="127">
    <text>
        [p]Koromsötét van, mikor felkelsz, de tudod, hogy sietned kell. Megmosakszol és magadra kapod a holmidat, ilyenkor még minden hideg és nyirkos. Alvajáróként teszel-veszel, bekapsz egy falat kenyeret, de mikor kilépsz a kapun, az arcodba vágó hideg felfrissít. Az utcák üresek, a buszok sem járnak mind, nyakig begombolod az ingedet, és nekivágsz. Most minden nyugodt, a csendet néha megtörő építkezés vagy autózaj is lágynak tűnik.[/p]
        [p]Mégsem érkeztél elég korán. Csak fél hat van, de a kapunál már sokan várnak: a legtöbben szótlanul ácsorognak, a többiek beszélgetnek vagy cigiznek. Egy kisebb társaság közelébe mész, próbálsz híreket gyűjteni. Azt beszélik, hogy kamionok érkeznek, és majd pakolni kell. Ekkor egy férfi jelenik meg a kapuban. Egymásra dobál néhány raklapot, felmászik az emelvényre, és elmondja, hogy szüksége lenne pár emberre. A többiekkel együtt te is igyekszel minél közelebb nyomulni a munkaosztóhoz.[/p]
    </text>
    <random diceConfig="1d6">
      <result min="1" max="4">
        <next id="149"></next>
      </result>
      <result min="5" max="6">
        <next id="217"></next>
      </result>
    </random>
  </p>
  <p id="128">
    <text>
        [p]Egy sötét hajú, harminc körüli bajuszos férfi lép az asztalodhoz, fehér szalvétájával az asztalt söprögeti, majd megfordul:[/p]
        [p]– Miben segíthetek?[/p]
        [p]– Vacsorázni szeretnék. Egy birka...[/p]
        [p]– Mi a neve? – fojtja beléd a szót.[/p]
        [p]– Hogyhogy mi a nevem?[/p]
        [p]– Minden asztalunk foglalt – mutat széles mozdulattal a félig üres helyiség felé.[/p]
        [p]– Nincs is itt senki, miért nem ehetek? – veszted el végül a nyugalmadat.[/p]
        [p]A pincér hozzád hajol, a szemedbe néz, és halkan beszélni kezd:[/p]
        [p]– Figyelj ide, öreg. Van egy perced, hogy eltűnj. Utána visszajövök három sráccal, és ha itt találunk, nem köszönöd meg. Azért nem ehetsz itt, mert ez a hely le van foglalva a rendes emberek számára.[/p]
        [p]Kerekre meredt szemekkel bámulsz az arcába. Felszeded a táskádat, körbepillantasz, majd kiosonsz a vendéglőből.[/p]
    </text>
    <next id="234"></next>
  </p>
  <p id="129">
    <text>
        [p]Közeledik a hó vége, s te növekvő örömmel gondolsz a fizetésre. Tekla megkér, hogy takaríts ki mindent, és füröszd le megint a kutyákat, de most meleg vízzel és samponnal. Teletöltesz egy ötvenliteres kondért, felrakod egy hatalmas villanyrezsóra, aztán nekilátsz ganajozni. Amikor visszaérsz, a víz már felforrt. Megpróbálod az üstöt lerángatni az izzó platniról. Nehezen mozdul, aztán hirtelen enged, és vagy öt liter forró víz ömlik végig a nadrágodon. Sikítva rohansz ki a slaghoz, és egy óráig öntözöd a lábadat. A combod lassan felhólyagzik, és minden lépés iszonyú fájdalom. Amikor Tekla meglátja, mi történt, ijedten hazaküld. Otthon borogatod a sebeidet. A bőröd egyre rondább, jó lenne, ha látná egy orvos. Attól félsz, hogy Tekla kirúg, ha ráhozod a hatóságokat.[/p]
    </text>
    <next id="317">Ha másnap be akarsz menni dolgozni</next>
    <next id="240">Ha inkább elmész a kórházba</next>
  </p>
  <p id="130">
    <text>
        [p]A kihallgatáson csak ritkán ütnek, olyankor is inkább egy telefonkönyvvel. Az őrsön tett vallomásodat visszavonod, alkoholos befolyásoltságodra hivatkozva, és azt mondod, hogy csak részegen keveredtél abba a lakásba. Nem vallasz a társaid ellen. A kihallgatás végén szorongva mész vissza a celládba. Az, hogy te tartod a szád, még nem jelenti azt, hogy a többiek is hallgatni fognak. Éveknek tűnt a várakozás, eljött a tárgyalás napja.[/p]
    </text>
    <random diceConfig="1d6">
      <result min="1" max="3">
        <next id="162"></next>
      </result>
      <result min="4" max="6">
        <next id="82"></next>
      </result>
    </random>
  </p>
  <p id="131">
    <text>
        [p]A munkakeresés a belvárosba szólít. Bemész egy hatalmas bérház alagsorába, és bekopogsz a harmadik ajtón. Egy öregasszony nyitja ki. Az árnyék felé araszolva próbálod származásod árulkodó jegyeit a beszélgetés alatt homályban tartani.[/p]
        [p]– Mit akar itt?! Nincs semmi eladó! – förmed rád.[/p]
        [p]– A gondnoki állásra jöttem. Ezt a címet kaptam...[/p]
    </text>
    <random diceConfig="1d6">
      <result min="1" max="2">
        <next id="309"></next>
      </result>
      <result min="3" max="4">
        <next id="111"></next>
      </result>
      <result min="5" max="6">
        <next id="195"></next>
      </result>
    </random>
  </p>
  <p id="132">
    <text>
        [p]Mikor belépsz, egy általános iskolai ünneplőruhába öltöztetett biztonsági őrt pillantasz meg. Ő előbb észrevett téged, és míg a mosdó felé tartasz, végig a nyomodban van. Sokáig időzöl, bekukkant utánad. Figyelmeztet, hogy ez a vendégek részére van fenntartva. Elkészülsz, kimész, és elindulsz a pénztár felé.[/p]
        [p]Kávét kortyolgatsz, kiválasztod az albérleteket. Hamar végzel, és már nyargalsz is a telefonfülkéhez.[/p]
    </text>
    <next id="323"></next>
  </p>
  <p id="133">
    <text>
        [p]Másnap megtudod, hogy társad alig dolgozott, egész nap sírt. A húga temetése volt, oda akart elmenni. Üveges szemekkel meredsz magad elé, menekülni akarsz a bűntudat elől, Tudod, hogy soha többé nem leszel képes a szemébe nézni. Felmondasz.[/p]
    </text>
    <random diceConfig="1d6">
      <result min="1" max="1">
        <next id="353"></next>
      </result>
      <result min="2" max="2">
        <next id="108"></next>
      </result>
      <result min="3" max="3">
        <next id="353"></next>
      </result>
      <result min="4" max="4">
        <next id="108"></next>
      </result>
      <result min="5" max="5">
        <next id="353"></next>
      </result>
      <result min="6" max="6">
        <next id="108"></next>
      </result>
    </random>
  </p>
  <p id="134">
    <text>
        [p]A banda erkölcsei teljesen átformáltak. Sokkal több pénzed van, nem függsz szinte senkitől, és nem tartasz többé azoktól sem, akik undorodnak tőled, mert cigány vagy. Viszont nem tudod megszokni a módszereiket, és ismerve az idősebbek élettörténetét, valószínűleg előbb vagy utóbb ülni fogsz. Nekik ez nem gond, szerintük a börtön a férfivá érés egyik állomása. Rádöbbensz, hogy most még van esélyed kiszállni.[/p]
    </text>
    <next id="339">Ha ott akarod hagyni a bandát</next>
    <next id="337">Ha mégis ezt az életet választod</next>
  </p>
  <p id="135">
    <text>
        [p]Egy nap mentőautó jön érted, a járókelők hívták ki. Drogfüggő vagy, veszélyes a társadalomra. Menekülni próbálsz, ellenkezel, addig hadonászol, míg hatni nem kezd a nyugtató. Egy központi elmegyógyintézetbe szállítanak, erős nyugtatóikkal napokra elintéznek. Mikor felébredsz, újra kezded az őrjöngést: esküdözöl, hogy tiszta vagy, aztán anyagért könyörögsz. Két hétig tart; néha megvizsgálnak, majd telenyomnak altatóval.[/p]
        [p]Végre sikerül összerakni a történteket, végiggondolod a helyzetet. Úgy döntesz, hogy a következő vizsgálat alkalmával fegyelmezetten fogsz viselkedni, akkor biztosan hazaengednek.[/p]
    </text>
    <random diceConfig="1d6">
      <result min="1" max="1">
        <next id="376"></next>
      </result>
      <result min="2" max="2">
        <next id="70"></next>
      </result>
      <result min="3" max="3">
        <next id="376"></next>
      </result>
      <result min="4" max="4">
        <next id="70"></next>
      </result>
      <result min="5" max="5">
        <next id="376"></next>
      </result>
      <result min="6" max="6">
        <next id="70"></next>
      </result>
    </random>
  </p>
  <p id="136">
    <text>
        [p]Terike végigmér, majd bemutatkozik. Közben bevezet és szinte egy szuszra elmondja a feltételeket. Ötvenezret kér, plusz a rezsi, két hónapot előre. Reméli, jól megleszel, őt mindig megtalálod a földszinten. A lakás egy szobából áll, egy tenyérnyi főzőhelyiség és egy icipici fürdőszoba tartozik hozzá. Talán akkor volt felújítva, amikor a ház, de kellemes kis odúnak tűnik. Leülsz az ágyra. Nagy barna szekrény, egy asztal és egy öreg fotel van a szobában. A tulajnő tesz-vesz, csörög a kulcsával, a válaszodat várja.[/p]
    </text>
    <next id="271">Ha be akarsz költözni</next>
    <next id="205">Ha inkább másik lakást keresel</next>
  </p>
  <p id="137">
    <text>
        [p class="inlineImage"][img src="resources/solo2/137.jpg" /][/p]
        [p]– Hány hely van még ma éjjelre? – kiált be a folyosón, majd fél perc múlva visszatér egy kártyával. – Ezt töltse ki, ezzel jelentkezhet a bejáratnál. Estig hozzon tüdőszűrő és ÁNTSZ-igazolást! A házirendet olvassa el, és tartsa magát hozzá![/p]
    </text>
    <next id="171"></next>
  </p>
  <p id="138">
    <text>
        [p]Szerencsére még egy hétig szükség van rátok. Megkönnyebbülten rakod zsebre a fizetésedet, és egy kis sörözést is megengedsz magadnak. Jobbára csak hallgatod a többieket, akiknek egyre jobban megjön a hangjuk, a végén már üvöltve vágnak egymás szavába. Félnek, hogy bezárják a piacot, rémhírekkel ijesztgetik egymást. Te vagy köztük a legfiatalabb, majdnem mind elvált vagy özvegy. A legtöbbje nagy öregként osztja a tanácsokat: kiszolgáltatottak, de legalább naponta megkapják a pénzüket. Azt mondják, az idegeik kezdenek tönkremenni, mert mindennap remegnek, hogy lesz-e munka. Korán lelépsz, mert pihenned kell, nem vagy hozzászokva a túl korai keléshez. A következő napok nyugisan telnek, és próbálsz munkát találni a következő időszakra.[/p]
    </text>
    <next id="397"></next>
  </p>
  <p id="139">
    <text>
        [p]Lassan előrelépsz, kissé a falnak dőlsz, a tőled telhető legfélelmetesebb hangon üvölteni kezdesz:[/p]
        [p]– Mi a bajuk maguknak? Mitől félnek? Mi a... – nem tudod folytatni. A nagyobbik, mialatt szónokolsz, elképesztő gyorsasággal eléd ugrik, és pofon vág. Vörösen támolyogsz hátrafelé, majd megfordulsz, és remegve elsomfordálsz. A második sarkon megállsz, kiköpöd a szádban összegyülemlett vért. Nem bírsz gondolkodni. Lassú léptekkel a busz felé indulsz, útközben megbámulod magad egy kirakatüvegben. A szád szerencsére nem repedt fel, szalonképes maradtál. Elszántan számolod újra a pénzedet, elhatározod, hogy adsz még egy esélyt a ma estének. Találomra leugrasz a buszról, és elindulsz az első körúti szórakozóhely felé.[/p]
    </text>
    <next id="172"></next>
  </p>
  <p id="140">
    <text>
        [p]Az ajtó némi motoszkálás után ismét feltárul, te pedig belépsz a túlzott rendszeretettel berendezett lakásba. Leülsz a fotelba, s a bérleti díjról kezdtek egyezkedni. A nő kínos nyugalommal tesz helyére mindent, amihez csak hozzáértél. Legnagyobb elképedésedre erre a sorsra jut az ajtóban levetett cipőd is – pár pillanat alatt elnyeli egy kis előszobai szekrény. Másfél órányi tárgyalás után sikerül ezer forintot lealkudnod az árból, ami ellenfeled elvetemültségét tekintve nem kis eredmény. A nő átveszi a foglalót, kezedbe nyomja a kulcsokat, te pedig villámgyorsan elrohansz dolgozni.[/p]
    </text>
    <next id="30"></next>
  </p>
  <p id="141">
    <text>
        [p class="inlineImage"][img src="resources/solo2/141.jpg" /][/p]
        [p]Endre azt tanácsolja, menj mosogatni a Gellértbe, ott nem nézik, milyen a bőrszíned. A felvételen gond nélkül megállapodtok. Napi nyolc óra, minden reggel tiszta ruhát kapsz. Másnap munkába is állsz. Feketemosogató leszel: tízliteres kondérokat kell kisikálnod, és a ráégett mocskot levakarni az edényekről. Szinte az őrületbe kerget munkád látványos eredménytelensége. A tiszta lábosokat azonnal elviszik, és egyre csak hozzák az újabb zsíros kondérokat. Lehangoló látvány az állandóan felgyűlt mosatlan, ráadásul váltótársad sokszor elkésik, olyankor fél órákat rá kell húznod.[/p]
        [p]Hetek óta állsz már a mosogató mellett. Egész éjjel dolgoztál, félholt vagy a fáradtságtól, a váltótársad arra kér, helyettesítsd őt a mai napon. A végén már könyörög, de te nemet mondasz.[/p]
    </text>
    <next id="133"></next>
  </p>
  <p id="142">
    <text>
        [p]A megkönnyebbülés óriási energiákat szabadít fel benned. Ki kell használni a hirtelen jött lehetőséget! Szerény hajlékod biztonságot nyújt, a munka sem elviselhetetlen. A tanítás már elkezdődött, a lemaradás nem tűnik behozhatatlannak. De a lelkesedés kevés lesz, elkél majd némi segítség.[/p]
    </text>
    <itemCheck id="167" type="section">
      <have>
        <next id="229"></next>
      </have>
      <dontHave>
        <next id="93"></next>
      </dontHave>
    </itemCheck>
  </p>
  <p id="143">
    <text>
        [p]Az oklevelek sem segítenek sokat, kívülről nem változtál semmit. Végül egy hipermarkettel beszélsz le munkainterjút, őket nem zavarja, hogy cigány vagy.[/p]
    </text>
    <next id="96"></next>
  </p>
  <p id="144">
    <text>
        [p]Időbe telik, mire lecsillapodnak. Végül a törzs az igazolványodat maga előtt lóbálva közli, hogy most elmehetsz.[/p]
        [p]Miután elköszönnek, még hozzáteszi, hogy máskor rakjad el a blokkot, ha nadrágot veszel. Elindulsz haza.[/p]
    </text>
    <next id="106"></next>
  </p>
  <p id="145">
    <text>
        [p]Éjfél körül dörömbölnek az ajtón. Elhatározzátok, hogy válasz nélkül fogjátok tűrni, bármi történjék is odakint. A házmester fia áll az ajtó előtt.[/p]
        [p]– Takarodjatok a gázba, mocskos tolvajok! – kezdi az ordítozást. Hallani, hogy részeg, zeng az egész ház. A lakók nyugalomra vágynak, és addig-addig válaszolgat nekik a zaklató, míg megérkeznek a rendőrök. Lecsendesítik a fiatalembert, aztán becsöngetnek. Megmutatod a személyidet, majd a fenyegető és gyalázkodó szöveget. Azt mondják, nem tudnak mit tenni, ha viszont feljelentést tesztek, nyomozás indulhat. A hatóság most békét hozott. Türelmetlenül várjátok a reggelt, hogy panaszt tehessetek a jogvédő irodában.[/p]
    </text>
    <next id="281"></next>
  </p>
  <p id="146">
    <text>
        [p]A főnököd türelmetlenül csendre int, aztán közli: fura lenne, ha az átmeneti szálló portása szintén hajléktalan lenne. Könyörögsz, majd fenyegetőzöl, mígnem megragad és kitaszigál az utcára. Téblábolsz az épület körül, egy vascsövet fixírozol. Szeretnéd megragadni, és leütni azt a rohadékot. Hazaindulsz. Mikor megérkezel, szipogva bezuhansz az ágyba.[/p]
    </text>
    <next id="61"></next>
  </p>
  <p id="147">
    <text>
        [p]– Ha ez még egyszer előfordul, szétszedlek. És hogy tanulj egy kis illemet, az autódat Zsoltinak adod. – Ez szíven üt. Megpróbálsz alkudozni, felajánlod jutalékod egy részét.[/p]
        [p]– Persze, persze. De az autó mellé. Én is így gondoltam, kvittek vagyunk. Most leléphetsz. Bandukolsz az utcán, szétzilált gondolataidat rendezgeted. Még örülsz is, hogy ilyen olcsón megúsztad, bár fájó lesz, ahogy Zsolti, az új kisfőnök hajtja majd a néhány hetes Golfot.[/p]
    </text>
    <next id="239"></next>
  </p>
  <p id="148">
    <text>
        [p]Bár semmi kedved az éjszakát a szabadban kihúzni, nehezedre esne visszamenni a szállóra. Munkatársaid, haverjaid látványosan elkerülnek, s mikor az igazadat bizonygatod, csak hallgatnak. Hiába határozod el percenként, hogy nem foglalkozol tovább az eseménnyel, folyton csak az jár az eszedben, és dühöngsz, hogy mielőtt eljöttél, nem osztottad ki az egész bandát.[/p]
        [p]A korai télhez képest ma kicsit enyhébb az idő. Nem okoz gondot, hogy egy aluljáróban kell töltened az éjszakát. Kocsmában is megvárhatnád a hajnalt, de nincs kedved reggel büdösen és részegen keresni új szállást. Befészkeled magad a Batthyány téri aluljáró egy üres zugába, és mély álomba merülsz.[/p]
    </text>
    <random diceConfig="1d6">
      <result min="1" max="1">
        <next id="269"></next>
      </result>
      <result min="2" max="2">
        <next id="206"></next>
      </result>
      <result min="3" max="6">
        <next id="269"></next>
      </result>
    </random>
  </p>
  <p id="149">
    <text>
        [p]A férfi elkezd válogatni, a legtöbb kiválasztottat név szerint szólítja. A szerencsések szatyraikat hónuk alá szorítva indulnak befelé, a többiek csöndben állnak, majd szó nélkül hazamennek. Neked sem jutott ma munka. Mikor ezt elkeseredve említed a melletted ballagónak, azt mondja, nincs ebben semmi különös: ha hetente kétszer összejön, az már jónak számít. Elhatározod, hogy holnap előbb kijössz, a korábban érkezők közelebb voltak a kapuhoz, nagyobb esélyük volt.[/p]
        [p]Másnap újra próbálkozol, és az elsők közt foglalod el a helyed, közvetlenül a bejáratnál. Kicsit átfagysz a szortírozásig, de megérte. Ma csak néhány embert hívnak, de te is köztük vagy. Befelé menet megtudod, hogy kartonokat kell összegyűjteni egy kis kocsival, aztán pedig elszállítani. Bemutatnak az idősödő román férfinak, akivel dolgozni fogsz.[/p]
    </text>
    <next id="17"></next>
  </p>
  <p id="150">
    <text>
        [p]Tudtára adod, hogy nagyon sietsz, majd besurransz az egyik alagútba. Tépelődsz, miért ijedsz meg mindig az emberektől. Még a misszionáriusok közeledtére is teszel néhány óvatos lépést hátrafelé. Az estét tnaulással töltöd, korán lefekszel aludni.[/p]
        [p]Reggel a munkahelyed felé buszozol. A feltúrt főúton kilométeres sor vesztegel, remény sincs rá, hogy időben beérj. Kinyílnak az ajtók, az utasok egy része leszáll, te is úgy döntesz, hogy gyalog teszed meg a maradék három megállót.[/p]
    </text>
    <next id="187"></next>
  </p>
  <p id="151">
    <text>
        [p]Beszűrődik az éneklés. A fal mellett asztalok és székek sorakoznak, az ablaknál néhány szekrény áll. Körben tablók és faliújságok lógnak, sok fényképen a papot is látod, az egyik egy kiránduláson készülhetett. Hamarosan visszajön a pap, megkínál édességgel, itallal. Azt mondja, hisz neked. Néhány évvel ezelőtt kivett egy fiút az otthonból, aki azóta már felnőtt, és elment. Említed, hogy munkát is keresel, ebben is megpróbál segíteni.[/p]
        [p]– A templomot most renováljuk. Ha van kedved, dolgozhatsz az építkezésen, holnap majd szólok a munkavezetőnek. De ha nagyon unatkoznál, már ma is szívesen látunk, a munka megkezdése előtt bizony sok a pakolnivaló.[/p]
    </text>
    <next id="289">Ha már ma is akarsz segíteni a pakolásban</next>
    <next id="194">Ha csak holnap kezdesz a munkásokkal</next>
  </p>
  <p id="152">
    <text>
        [p]Ákostól többet nem kapsz munkát. Békében váltok el. Nyomaszt a semmi jóval nem kecsegtető jövő. Ma esedékes a lakbér, a tulaj már a lépcsőházban emlékeztet teljesíthetetlen kötelességedre. Reggel nyolcig ad haladékot, addig meghúzhatod magad. Fásultan csomagolsz, aztán zaklatott alvással töltöd itt el utolsó éjszakádat.[/p]
    </text>
    <next id="61"></next>
  </p>
  <p id="153">
    <text>
        [p]Lerohansz a lépcsőn, és elindulsz az alagsorba. Izzadságszag és penészes törülközők bűze lep el mindent. Átöltözöl, besétálsz a gépek közé. Késő van, de még edzenek néhányan. A fekvenyomó padhoz mész, kikerülsz két izomkolosszust és középkorú barátjukat.[/p]
        [p]– Na má' a tudósok is lejárnak... – áll fel az egyik a futógépre. Rá se hederítesz, viszont őrült tempót diktálsz. Vagy ötvenszer kinyomod a negyvenkilóst, végigjársz minden gépet, és két óra után elvonulsz tusolni. A zuhanyfülkében összerogysz, tíz perces ájuldozás után mászol elő. Az egyik óriás vesz kezelésbe, ügyesen kimasszírozza a görcseidet.[/p]
        [p]– Hé kölyök, látom, nagyon akarsz, de holnap járni se fogsz tudni.[/p]
        [p]Visszamászol Vica szobájába, és lefekvés előtt még kimész a mosdóba.[/p]
    </text>
    <next id="119"></next>
  </p>
  <p id="154">
    <text>
        [p]Elmész az esti iskolába, amelyik felkészít az érettségire. Még az otthonból elküldted a jelentkezést. Bizakodsz, hogy már ebben a félévben megkezdheted tanulmányaidat. Nézed a diákokat, veled egyidősek. Életüket és gondolataikat más dolgok töltik ki. Irigyeled őket. Nevelőidet és tanáraidat szidod, akik szokás szerint a megkérdezésed nélkül íratták be a „cigánygyereket” az esztergályosképző szakmunkásba. Most legalább megmutathatod, mire vagy képes.[/p]
        [p]A tanáriban egy nő megnyugtat. Tényleg az iskola tanulója vagy, nem érti, eddig hol csavarogtál. Bár a pótbeiratkozás hetei is elmúltak, talán tehet valamit az érdekedben. Csoda! Valóban egyenesbe hozza ügyeidet, egy órarendet és egy tankönyvlistát is átnyújt.[/p]
    </text>
    <next id="382">Ha elindulsz beszerezni a könyveket</next>
    <next id="73">Ha inkább az épülettel ismerkedsz</next>
  </p>
  <p id="155">
    <text>
        [p]Az életed a túlélésről szól. Ételt és zárt helyiséget kell találnod a következő éjszakára, persze a legfontosabb, hogy újra igyál.[/p]
        [p]Alkalmi munkákra vadászol, mások szemetében kutatsz. Ritkán háborgatnak: fiatalságod és vadságod megóv az aluljárókat birtokló öreg hajléktalanoktól. Ha rád tör a magány, nyúlsz a következő üveg után; folyton részeg vagy. Ennél már tényleg csak jobb jöhet. Találsz egy újságot, azt írják, rengeteg roma indult külföldre. Talán te is megpróbálhatnád azt a Kanadát. És ha rendbe teszed a külsődet – szánod el magad –, talán még lesz esélyed munkát kapni. Döntened kell.[/p]
    </text>
    <next id="377">Ha elmész a követségre vízumért</next>
    <next id="110">Ha megpróbálsz munkát találni</next>
  </p>
  <p id="156">
    <text>
        [p]–  Állapodjunk meg! – mondod, a zsebedbe süllyeszted a kezed, s közben olyan arcot vágsz, mintha nem lennél ura a cselekedeteidnek. A férfi gyanakodva figyeli a zsebedben dagadozó valamit, aztán a Ladáig hátrál.[/p]
        [p]– Édes fiam, tudod, hogy van ez... – támasztja a hátát az autónak. Az utánfutón ülők is leugrálnak, és hol rád néznek, hol pedig vezetőjükre. Lázasan gondolkozol, mit kéne tenni, mert nehéz lesz fegyvertelenül sakkban tartani őket.[/p]
        [p]– Meg is vehetnénk, igaz, fiúk? – kedélyeskedik, és te meglepve feléjük indulsz.[/p]
    </text>
    <next id="65">Ha alkudozni akarsz</next>
    <next id="100">Ha inkább elkergeted őket</next>
  </p>
  <p id="157">
    <text>
        [p]A mászkálásban megszomjaztál. Kólára vágysz, keresel egy büfét, ahol vehetsz magadnak. Beállsz a sorba, egyszer csak valaki megütögeti a válladat. Megijedsz, riadtan pördülsz hátra. Ismerős arc vigyorog rád, mindkettőtökből kitör a nevetés.[/p]
        [p]Palika az intézet mellett lakott, délutánonként átmászott a kerítésen, és veletek focizott. Egy évfolyammal alattad járt, barátok voltatok. Sokáig húzzátok elő az újabb és újabb régvolt történeteket. Palikának végül mennie kell, de kezedbe nyom egy telefonszámot, és figyelmeztet, nehogy elfelejtsd a melléket: 235. Integetve szalad a busz felé, épphogy eléri. Zsebre rakod a papírt, és jobb kedvre derülve indulsz a park felé.[/p]
    </text>
    <next id="115"></next>
  </p>
  <p id="158">
    <text>
        [p class="inlineImage"][img src="resources/solo2/158.jpg" /][/p]
        [p]Ötödik napja tömködöd a maltert a repedésekbe. Leugrasz a létráról, és kiballagsz vizelni egy fabódé mögé. Amikor visszaindulsz, a házikóból motozást, majd egy elnyújtott hörgést hallasz. Feltéped az ajtót, s rémülten húzod össze a szemed. Az egyik sarokban Kristóf, a nagydarab kőművessegéd üldögél, és egy zacskót szorít a szájára. Erős hígítószag lengi körül. Megpróbál föltápászkodni, aztán eldől, és óbégatni kezd: – Óóóó...ééééő. – A szipuról már hallottál, minden intézetben csinálták. Kristóf rád vigyorog, és feléd nyújtja a rongyos reklámszatyrot:[/p]
        [p]– Szívjad!!! – ordít rád.[/p]
    </text>
    <next id="253">Ha kipróbálnád</next>
    <next id="278">Ha inkább kimész a bódéból</next>
  </p>
  <p id="159">
    <text>
        [p]Kató, Vica barátnője bosszúsan ugyan, de elszállásol titeket.[/p]
        [p]Vica hallgat. Dühösen készülsz a közelgő vitára, rettegsz, hogy szakítani akar. Hirtelen két vállra fektet, és elmosolyodik.[/p]
        [p]– Nem akarsz összeköltözni velem? – suttogja a füledbe, és te magadhoz húzod. Erre a mondatra vártál egész életedben.[/p]
        [p]Reggel megveszed a hirdetési újságokat. Vicának van egy kis félretett pénze, vállalja, hogy az első hónapokban fedezi a költségek többségét. Nem ártana állandó munkát keresned.[/p]
    </text>
    <next id="201"></next>
  </p>
  <p id="160">
    <text>
        [p]Nem sikerül lemondanod az italról, viszont betanított munkásként elhelyezkedsz egy vidéki tejgyárban. Nincsenek nagy céljaid. Néha munkásszálláson, néha olcsó albérletekben laksz. Az érettségi és a jobb állás hidegen hagy, de bajba sem kerülsz, ebben biztos vagy. A tejgyárban összeismerkedsz Renátával, egy kedves és hűséges lánnyal. Most már kettesben próbáljátok rendezni az életeteket. Talán sikerülni fog.[/p]
    </text>
    <victory />
  </p>
  <p id="161">
    <text>
        [p]Beszéltél a tulajjal, elindulsz, hogy felkeresd a lakást. A cím felől érdeklődsz, könnyen megtalálod. Az utcák koszosak, sötétek, kutyapiszkok között szlalomozol.[/p]
        [p]Megtalálod a kaput, és bemész. A ház romos, viszont van lift és a „Szabóné”-nál kell csöngetni. A csengetésre nem jön ki senki. Kopogsz, majd mikor indulnál, kinyílik a szomszédos ajtó, és egy asszony jön ki. Elmondja, hogy a tulajdonos, Terike, a földszinten lakik, és majd ő lemegy, és szól neki.[/p]
        [p]Öt percet vársz. A tulaj hasonlít Kati nénire az otthonból. Ő mindig rendes volt hozzád, Terike is szimpatikus.[/p]
    </text>
    <random diceConfig="1d6">
      <result min="1" max="3">
        <next id="7"></next>
      </result>
      <result min="4" max="4">
        <next id="136"></next>
      </result>
      <result min="5" max="6">
        <next id="7"></next>
      </result>
    </random>
  </p>
  <p id="162">
    <text>
        [p]– Hét év? Annyit gyilkosok kapnak! – nyögsz fel, hol a bírónőre, hol kirendelt védődre pillantva. A tekintetük azonban nem árul el semmit, annál többet egykori társaid kárörvendő mosolya.[/p]
        [p]Kábultan tűröd, hogy visszavezessenek a celládba.[/p]
        [p]Sopronkőhidára visznek. A rabomobilban ülsz, kimerülten hallgatsz.[/p]
        [p]– Nagyjából hat év után leépül az ember. Azt mondják – néz rajtad végig egy veled egykorú roma fiú. – Először vonulsz be?[/p]
        [p]Sírnál, de tudod, hogy annak híre menne.[/p]
        [p]– Tehát nem sikerült. Semmi sem sikerült – mormogod félhangosan. Ha jól viselkedsz, harmadolhatják a büntetést. Jó ember leszel – fogadkozol –, tanulni fogsz és dolgozni. Majd te megmutatod. Ezt hajtogatod akkor is, mikor meglátod a börtön falait.[/p]
    </text>
    <random diceConfig="1d6">
      <result min="1" max="3">
        <next id="357"></next>
      </result>
      <result min="4" max="6">
        <next id="31"></next>
      </result>
    </random>
  </p>
  <p id="163">
    <text>
        [p]– Nem... nem akarok – válaszolod. A mentőorvos a kórházig rendőrvicceket mesél, csak akkor hagyja abba, mikor a nevetéstől újra felszakad a szád. A délutánt az ambulancián töltöd, késő este keveredsz csak haza. Vica rémülten vizsgálgatja a sebeidet, aztán dühösen tárcsázni kezdi a jogvédő iroda számát. Odalépsz a telefonhoz és lenyomod. Vica értetlenül néz rád, szerinte kötelességetek feljelentést tenni.[/p]
        [p]– Csak így van esélyünk. Ha tudják, hogy bajba kerülnek nem teszik meg újra! Féljenek ők is úgy, ahogy neked kellett ma félned![/p]
        [p]Elmagyarázod Vicának, hogy nincs kedved tárgyalásokra járni, újabb megaláztatásoknak kitenni magadat. Estig vitatkoztok, végül Vica enged. Kicseréli a kötéseidet, és megágyaz neked.[/p]
    </text>
    <next id="176"></next>
  </p>
  <p id="164">
    <text>
        [p]Az egyik belvárosi utcában találsz egy presszót, épp megfelel az igényeidnek: apró és üres. A pultosnő a számlákat rendezi, időnként a csüngő melleit fedő zsíros felsőbe törli a kezét. Egy ötvenéves aktatáskás férfi a tévét nézi. Rendelsz egy kólát, és te is a tévére meredsz. Néha odapillantasz a téged egyre intenzívebben bámuló nőre. Semmi baj, mondogatod magadnak, biztos tetszem neki. Félórányi tévézés után kimész az utcára, és nekivágsz Budának.[/p]
    </text>
    <next id="105"></next>
  </p>
  <p id="165">
    <text>
        [p]– Álljatok meg! – üvöltesz a távolodó csoport után előbb te, majd a főnök, és a csapat végül visszaszállingózik. Mielőtt megszólalnál, lázasan magyarázni kezdenek, hogy csak vicc volt, nem kell komolyan venni, és hogy „te tök oké melós vagy”. A főnök figyel, majd kifakad:[/p]
        [p]– A rohadt életbe! Mért kell minden új gyerekkel ezt eljátszani?! Ha még egyszer hozzányúlnak, kirúgok mindenkit![/p]
        [p]Kissé pökhendin kihúzod magad, s mikor kisétálnál, a főnök magához int.[/p]
        [p]– Maga meg ne szórakozzon itt, érti? Mindenkinek a bögyében van, úgyhogy húzza meg magát![/p]
        [p]Sértve érzed magad, de némileg megnyugodva mész haza. A többiek egy ideig nem fognak bántani.[/p]
    </text>
    <next id="89"></next>
  </p>
  <p id="166">
    <text>
        [p]Hetek múlva derül ki, nem fértél be a keretbe; a legtöbben már előzetesen feliratkoztak. Nem vagy elég tájékozott, mostantól jobban oda kell figyelned. Dühös vagy magadra: az elmúlt heteket is várakozással töltötted, ahelyett, hogy újabb programokra jelentkeztél volna.[/p]
        [p]Már nyár közepe van, elviselhető szinten tartod magad az alkalmi munkákból, gyakran olvasod az alapítványi tájékoztatókat. Egy nap levelet kapsz. Egész testedben remegsz, háromszor olvasod újra, mire felfogod, miről szól. De még ekkor sem hiszed el: elnyertél egy ösztöndíjat, ami támogatja a főiskolai felvételire való felkészülést. Elrohansz az irodába, ott megnyugtatnak, hogy ez nem álom. Újabb papírokat töltesz ki, és egy tanácsadóhoz küldenek, aki segít eldönteni, merre tovább. Úszol a boldogságban, tervezgeted a jövőt.[/p]
    </text>
    <victory />
  </p>
  <p id="167">
    <text>
        [p]Korán érkezel, csak páran kószálnak a teremben. Egy fal melletti székre húzódsz.[/p]
        [p]– Helló! – kiált rád valaki. Megijedsz, egy lány áll előtted; annyi idős lehet, mint te, és nagyon helyes. Évának hívják. Miközben körbevezet, és bemutat pár embernek, megérkezik az együttes, velük Tibi is, aki lelkesen üdvözöl. A zenekar hangol, te Évával beszélgetsz, elmondod terveidet az érettségiről. Felajánlja, hogy segít, ha szükséged lesz rá. Elkezdődik a koncert, fiatalok gitároznak és énekelnek. A zene tetszik, magával ragad. Az előadás után kihirdetik, hogy a következő alkalommal beszélgetős programot szerveznek, és mindenkit szeretettel várnak. Elhatározod, hogy újra eljössz.[/p]
    </text>
    <next id="220"></next>
  </p>
  <p id="168">
    <text>
        [p]Könnyen felfedezed a tömeget, beállsz a kígyózó sorba. Perceken belül hozzájutsz a kenyérhez és a gőzölgő teához. Míg eszel, autó fékez a pult mellett: hólapátolásra keresnek embert. Kétezret ajánlanak egynapi melóért. Senki nem jelentkezik, így hát a lusta bandát ócsárolva odébbállnak. Te is tudod, hogy csak átfagysz, tönkremegy a ruhád, és ételre is többet kéne költened. Hiába kérdezősködsz, nem tudnak segíteni, úgyhogy elindulsz a fapadosra.[/p]
    </text>
    <next id="380"></next>
  </p>
  <p id="169">
    <text>
        [p]– Irány Buda! – adja ki a parancsot Misu, és a brigád nekiveselkedik, hogy eljusson egy hűvösvölgyi villa udvarára medencét építeni. Egy kőműves szakmunkás keze alatt dolgozol, s munka közben arról álmodozol, hogy saját házadat építed. Mindenhez értesz, ha sokáig maradsz a brigáddal, valószínűleg az ácsolást is kitanulod. Egy hét múlva befejezitek a medencét, a tulaj megkéri Misut, hogy vállaljátok el a garázst is. Folytatjátok a munkát.[/p]
    </text>
    <next id="191"></next>
  </p>
  <p id="170">
    <text>
        [p]Beállsz a büfé mellett kígyózó sorba, és elhessegetsz egy román koldusgyereket. Nem izgulsz, tudod, mi fog történni. Megfordulsz, tekinteted egy rendőrével találkozik. Ismeritek egymást, a múlt héten háromszor igazoltatott. Tudod, hogy ezúttal is szétdobálja majd a cuccaidat, mindent – a szerszámaidat, néhány szendvicset és egy kabátot – kiraksz a betonra.[/p]
        [p]– No, állsz még ma itt? – húzza ki magát a rendőr.[/p]
        [p]– Nem – feleled, s miután elmennek, leülsz a kőre. Misu bá' visszatér, és gondterhelt arccal félrevon:[/p]
        [p]– Akadt egy hosszabb távú meló – mondja. Lehet kubikolni egy építkezésen. Akarod?[/p]
        [p]Igent mondasz, és Misu nyomába eredsz.[/p]
    </text>
    <random diceConfig="1d6">
      <result min="1" max="3">
        <next id="197"></next>
      </result>
      <result min="4" max="6">
        <next id="387"></next>
      </result>
    </random>
  </p>
  <p id="171">
    <text>
        [p]Ma valahogy mindenki büdösebb a megszokottnál. Az ágyad épp Jenő bácsié mellett van, ő éjjelente maga alá rondít. Ruháid magukba szívták az itt alvó száz-százhúsz ember kipárolgásait, s idővel neked is éppoly szagod lett, mint a többieknek. A szag, a nyöszörgések, a sírás annyira kiborít, hogy alig-alig alszol. Nappal félálomban járod a várost, olykor pár percre behúzódsz valami meleg helyre. Egy idősebb hajléktalan a segítségedre siet, elalvás előtt feltölt pálinkával. Másnap kótyagosan, de pihenten ébredsz, és egész nap nem fázol.[/p]
        [p]Az alkalmi munkákból keresett pénzed jó részét röviditalokra költöd. Majdnem minden éjjel sikerül beverekedni magad a szállóra, állandóan részeg vagy.[/p]
    </text>
    <random diceConfig="1d6">
      <result min="1" max="3">
        <next id="386"></next>
      </result>
      <result min="4" max="6">
        <next id="311"></next>
      </result>
    </random>
  </p>
  <p id="172">
    <text>
        [p]Most már sokkal körültekintőbb vagy. Büszkeségedet félretéve, lehajtott fejjel vársz, amíg az utánad jövőket is leengedik. Kihasználva azt a néhány percet, amíg az őrök dologtalanul a falnak támaszkodnak, kissé megroggyanva eléjük állsz, és illemtudóan rájuk köszönsz:[/p]
        [p]– Jó estét... meg szeretném tudni, hogy mennyi a beugró, mert le szeretnék menni...[/p]
        [p]Az őrök szánakozva figyelnek.[/p]
        [p]– Hát nem is tudom... – mondja az egyik. – T'od a főnök szülinapja van... Na Zoli? – fordul a társa felé. Miközben sugdolóznak, te értetlenül bámulod őket. Úgy tűnik, ez az egyezményes szöveg, amit a biztonsági őrök ilyen alkalmakra tartogatnak. Mindkettő végigmér, majd egyikük kihúzza magát, és eléd áll.[/p]
    </text>
    <random diceConfig="1d6">
      <result min="1" max="3">
        <next id="38"></next>
      </result>
      <result min="4" max="6">
        <next id="94"></next>
      </result>
    </random>
  </p>
  <p id="173">
    <text>
        [p class="inlineImage"][img src="resources/solo2/173.jpg" /][/p]
        [p]Félelmetes lassúsággal vesznek körbe, te pedig mindenre elszántan a hátad mögé nyúlsz, és megragadod a sarokba támasztott lécköteget. Hatalmasakat ordítva meglengeted.[/p]
        [p]– Jaj, de erős! Jaj, de kemény! – röhögnek, majd legnagyobb meglepetésedre hahotázva vállon veregetnek. Durva vicceik vannak, viszont barátságosan tanítanak, s a következő napokban egyre kevesebbet hibázol. Az estéket rendszerint velük töltöd, bár képtelen vagy annyit inni és őrjöngeni, mint ők. Már jobban megbecsülnek, s a főnök is megdicsér. Elhatározod, hogy ezt mindenképp megünnepled, de nem új barátaiddal egy kocsmában, inkább fiatalokkal mulatnál.[/p]
    </text>
    <next id="89"></next>
  </p>
  <p id="174">
    <text>
        [p]– És mondja, miért hiszek én mindig magának? – nevet rád a néni, és megcsipkedi az arcodat. Te hallgatsz, és borzasztó boldog vagy. Nevetve távozik, s pár pillanatig azt gondolod, hogy ő a nagymamád. Jól érzed magad. Van lakásod, állásod, másokon segítesz, úgyhogy itt az alkalom, hogy magadon is segíts. Minden szabad idődet a tanulásnak fogod szentelni, bár egyedül nehéz lesz, s nem ártana némi támogatás.[/p]
    </text>
    <itemCheck id="167" type="section">
      <have>
        <next id="229"></next>
      </have>
      <dontHave>
        <next id="93"></next>
      </dontHave>
    </itemCheck>
  </p>
  <p id="175">
    <text>
        [p]Egész éjszaka azon töröd a fejed, hogy mi lehet veled a baj. Itt vagy a fővárosban, és eddig nem voltál képes néhány ruhán és egy albérleten kívül semmi mást felmutatni. Elhatározod, hogy újra nekiveselkedsz.[/p]
        [p]–  Munkát, kenyeret! – idézel önkéntelenül, és megint veszel egy Expresszt.[/p]
        [p]Szemed megakad egy hirdetésen: éjjeliőrt keresnek egy érdi kutyakiképző telepre. Megriadsz, hogy az éjszakákat a városon kívül kell töltened, és amikor leszállsz a buszról, balsejtelmeid beigazolódnak: a telep egy kietlen mezőn áll, nyomasztó magányban. Egy fiatal nő rángatja el utadból a vaskaput, majd minden teketóriázás nélkül felvesz. A telep futballpálya méretű, egy félig nyitott téglaépületben vannak a kennelek. A feladatod egyszerű: éjjel vigyázol, hogy illetéktelen ne tévedjen erre.[/p]
        [p]– Reggel adj nekik enni, takaríts ki alattuk! Nyugis munka. Nyolc fele jönnek a kiképzők – búgja a füledbe a telep tulajdonosnője, és a halotti csendben fekvő kutyák sejtelmes szagától megriadva elgyalogolsz a buszmegállóba. Másnap sokáig alszol, és este kibuszozol Érdre.[/p]
    </text>
    <next id="292"></next>
  </p>
  <p id="176">
    <text>
        [p]Gyorsan elrepült a tavasz, és lassan a nyárnak is vége. Ott lapul a zsebedben az érettségi, és ez határtalanul boldoggá tesz. Te már bizonyítottál, gondolod. Állandó munkád nincs: újságot hordasz, szórólapozol, egy zöldségesnek segítesz néha. Az elmúlt hónapokat végigtanultad, most talán több időd lesz a jövődet tervezgetni.[/p]
    </text>
    <next id="256">Ha érettségivel a zsebedben megpróbálsz munkát szerezni</next>
    <next id="83">Ha elég erősnek érzed magad, hogy esetleg tovább képezd magad</next>
  </p>
  <p id="177">
    <text>
        [p]Már majdnem otthon vagy, mikor hangos „Kívánok!” hallatszik mögüled. Két rendőrt látsz, nem nagyon izgat, hozzászoktál, hogy naponta igazoltatnak.[/p]
        [p]– Személyi igazolványt kérném.[/p]
        [p]Odaadod, gyorsan végeznek vele, majd az egyik rámutat a szatyrodra, és megkérdezi: – Mi van benne?[/p]
        [p]– Egy nadrág, mondod, és a füleit széthúzva feléjük fordítod a zacskót.[/p]
        [p]– Na, ho-ho-ho, és vetted? – kérdezi a tisztes, és kuncogni kezdenek.[/p]
    </text>
    <random diceConfig="1d6">
      <result min="1" max="1">
        <next id="286"></next>
      </result>
      <result min="2" max="2">
        <next id="144"></next>
      </result>
      <result min="3" max="3">
        <next id="286"></next>
      </result>
      <result min="4" max="4">
        <next id="144"></next>
      </result>
      <result min="5" max="5">
        <next id="286"></next>
      </result>
      <result min="6" max="6">
        <next id="144"></next>
      </result>
    </random>
  </p>
  <p id="178">
    <text>
        [p]A templomot hamar megtalálod. Bent szertartás folyik, elég sokan vannak. A bejárat előtt egy kis parkot alakítanak ki, a füvön nejlonzsákok, betonkeverő. Megindulsz befelé, rögtön az ajtó mellett megállsz, majd legyőzöd a zavarodat, és a padokhoz sétálsz. Találsz egy imakönyvet, belelapozol. Elöl egy erős hang elkezd énekelni, mindenki föláll, te meg leejted a könyvet. Épp készülnél lehajolni érte, mikor egy brifkós fazon hátulról jól hallhatóan rád szól:[/p]
        [p]– Kurva anyád, ide jársz lopni?[/p]
        [p]Teljesen megzavarodsz.[/p]
    </text>
    <next id="389">Ha kirohansz az épületből</next>
    <next id="228">Ha inkább bent maradsz, és elkezdesz magyarázkodni</next>
  </p>
  <p id="179">
    <text>
        [p class="inlineImage"][img src="resources/solo2/179.jpg" /][/p]
        [p]A tulajtól korábban már kérdezted, hol érdemes nadrágot venni, mire ő felsorolt néhány kínai piacot. Arra gondolsz, hogy most elereszted magad, és a körúti butikok egyikében válsz meg maradék pénzedtől. Az egyik kirakatban meglátsz egy tökéletes nadrágot – árban is megfelelő. Örömmel gondolsz rá, hogy nem kell többé az erősen viseltes miatt szégyenkezned.[/p]
        [p]Belépsz, a helyiség nagyon pici, plafonig van zsúfolva. A pénztárnál, a pulton két eladólány könyököl. A sarokba erősített tévét nézik, körmeiket lakkozzák.[/p]
        [p]Az egyik rád néz, majd flegmán odaszól:[/p]
        [p]– Zárva vagyunk![/p]
        [p]– Mi az, hogy zárva, kint van a nyitva tábla![/p]
        [p]– Akkor is zárva vagyunk![/p]
        [p]Előkotrod a pénzedet, és lobogtatni kezded. – Van pénzem, miért nem vehetek egy rohadt gatyát?[/p]
        [p]– Mondtuk, hogy zárva vagyunk, leltár van. Káromkodsz, majd kisietsz, és teljes erőből bevágod az ajtót.[/p]
        [p]Bentről még hallasz egy bazdmeget.[/p]
    </text>
    <next id="344">Ha keresel egy másik butikot</next>
    <next id="218">Ha inkább elmész egy plázába</next>
  </p>
  <p id="180">
    <text>
        [p]A füles jó volt, tényleg szabad a pálya. Te még óvatoskodnál, társaid már rá is gyújtottak, és hangosan vihogva indulnak a prédához. Csatlakozol hozzájuk. Hirtelen elemlámpa pásztáz végig rajtatok, és rekedt ordítással utánatok veti magát egy férfi. Megmerevedsz, aztán félrelöknek, és bezuhansz egy acélhordó mögé. Valaki melléd kuporodik, mutatóujját a szájára teszi. Amikor az őr kiabálása egy kicsit távolodik, elfelé bólogat a fejével, és egyszer csak őrült rohanásba kezd. Te is futásnak eredsz. Fél perc múlva már a hátsó ülésen lihegtek. Bömbölve hibáztatják egymást, attól félsz, hogy összeverekednek. Úgy döntesz, elég a könnyű pénzszerzésből, s ezt Kapitánnyal is közlöd. Szó nélkül elenged.[/p]
    </text>
    <next id="50"></next>
  </p>
  <p id="181">
    <text>
        [p]Bent jó meleg van, a terjengő szagoktól megéhezel. Kávét és sült krumplit veszel. Reggeli után pár perc alatt felfrissülsz a mosdóban, és újra a telefonfülke felé tartasz, hogy lebeszéld a találkozókat a kiválasztott címeken.[/p]
    </text>
    <next id="323"></next>
  </p>
  <p id="182">
    <text>
        [p]Mikor a kulcsodat a zárba helyezed, egy levélke pottyan ki az ajtónyílásból. Gyanakodva léped át a küszöböt. A szobádba érve olvasni kezdesz. „Tisztelt Bérlő!” kezdődik a hivatalosra formált levél. „Mivel Ön nem tett eleget a megállapodásunkban foglaltaknak, vagyis nem fizetett lakbért tegnap délutánig, megkérem, hogy két napon belül rendezze a tartozását, és hagyja el a bérleményt.” Zavarodottan dőlsz hátra a székben. Tényleg elfelejtettél fizetni, viszont a pénz itt van a zsebedben. Arra készültél, hogy ma adod oda. Reménykedve ballagsz át a tulajhoz. Az asszony azonban hajthatatlan. Rémülten cipel be a lakásba, és fújtatva magyarázni kezd. Megakad a szemed egy papírlapon, és legörbült szájjal felsóhajtasz. A kézírást ismered, a házmesteré: „Kérném, hogy azon szeméjet, aki Önnél lak, a lakóbizottság döntése értelmében haladéktalanul távolítcsa el!”, majd néhány aláírás következik. Szomorúan nézel az asszony szemébe. Leteszed az asztalra a pénzt, és szótlanul hazamész. Másnap lassan csomagolsz, nincs kedved elmenni. Végül kénytelen vagy, estefelé a tulaj kitessékel az ajtón.[/p]
    </text>
    <next id="204"></next>
  </p>
  <p id="183">
    <text>
        [p]Másnap, mikor beérsz a munkahelyedre, rendőrök jönnek ki a kapun. Ott áll a főnököd, kíváncsiskodsz egy kicsit. Nem érti, mitől van jókedved:[/p]
        [p]– Te hülye, szerinted miért voltak itt? A tegnapi balhéd miatt szekáltak egy órán keresztül. Tudom, hogy nem voltál hibás, a rendőröket sem érdekli. Csak kötelességből kellett kijönniük, de ezt akkor is elszúrtad. Előbb kellett volna gondolkodnod, most el kell küldjelek. A szavad is eláll. Vigasztal egy kicsit, aztán szól, hogy szedd össze a holmidat, és menj haza.[/p]
        [p]Munka híján ígérgetni sem tudod a lakbért, két napot kapsz a kiköltözésre. Éva az utolsó menedéked, de már nem sokáig. Zalaegerszegen kapott állást, nem hagyhat ki egy ilyen lehetőséget; az iskolát levelezőn fogja folytatni, egy hét múlva költözik. Összevesztek, úgy érzed, megint átvertek. Haragban váltok el.[/p]
        [p]Dühös vagy a világra, de úgy döntesz, hogy sosem leszel hajléktalan. Más lehetőséged nincs, megpróbálsz bekerülni egy fizetőszállóra.[/p]
    </text>
    <next id="198"></next>
  </p>
  <p id="184">
    <text>
        [p]Vica napokig győzköd, hogy tegyél feljelentést. Csakhogy tanúk nincsenek, a sebeid gyógyulnak, és látlelet híján nem lesz mire hivatkozni. Talán nem is baj.[/p]
        [p]A tanulás nagyon leköt, minden bebiflázott leckével többnek érzed magad. Ma szerezted meg az első jelesedet matekból. Büszkén álldogálsz a folyosón, amikor valaki megérinti a válladat. Megpördülsz, zavarodban kis híján földre rogysz. A két rendőr – azok, akik elvertek – áll előtted egyenruhában. A folyosó pillanatok alatt megélénkül, s most minden tanár és diák lélegzetvisszafojtva figyeli, hogy mi történik veled. Iszonyú kínos az egész.[/p]
        [p]– Jól érzed magad? – suttogja az egyik, és a derékszíját igazgatja.[/p]
        [p]A másik a kezedhez kap, s mintha véletlenül tenné, kiüti a tenyeredből a dolgozatodat, majd a papírlapra tapos.[/p]
        [p]– Tudod, nem a győzelem, hanem a részvétel a fontos... – vicsorog, és a bakancsára mutat. Te csak állsz, tompán és tehetetlenül. Aztán hátat fordítanak és távoznak.[/p]
        [p]Keserűen simítgatod a matekdolgozatodat.[/p]
    </text>
    <next id="176"></next>
  </p>
  <p id="185">
    <text>
        [p]Napokig ki se mozdulsz, ásítozva henteregsz az ágyon. Semmi kedved újabb munkakeresésbe fogni. Néha felpattansz, és lázasan, ki tudja hányadszor, átolvasod az újságokat, aztán fejest ugrasz meggyötört ágyneműdbe. A második ilyen nap annyira kiborít, hogy dühödt elszánással alszod végig a harmadikat. Végül erőt veszel magadon, nyomsz néhány fekvőtámaszt. A konyhában találsz gipszet, és az előszobát gondosan kerülve, kijavítgatod a lakás összes helyiségében a fal hibáit. A végsőkig el akarod kerülni, hogy a bejárati ajtóhoz érve rászánd magad, és nekivágj a városnak, hogy megint kirúgasd magad egy csomó helyről. A hétvégén aztán megdöbbenve számolod újra a pénzed, és rájössz, hogy nincs tovább. Hallottál már néhány helyről, ahol ha nem is legálisan, de találhatsz munkát.[/p]
    </text>
    <next id="28">Ha a Moszkva térre akarsz menni</next>
    <next id="127">Ha a Négy Tigris piaccal próbálkozol</next>
  </p>
  <p id="186">
    <text>
        [p]Kezdenek jobban menni a dolgok, mikor Vica könnyes szemmel fogad egy délutánon. Az unokaöccsét megverték egy szórakozóhelyen, súlyosan megsérült. Meglátogatjátok, átragad rátok az elkeseredettség. A fiú fogadkozik, hogy nem marad itt tovább, inkább megpróbálja külföldön. Téged is győzköd, tarts vele; neki már vannak kint ismerősei Kanadában, és együtt könnyebben boldogulnátok. Vicára nézel, ő inkább maradna.[/p]
    </text>
    <next id="42">Ha megpróbálsz kijutni Kanadába</next>
    <next id="340">Ha inkább maradsz, és berendezkedtek az új lakásban</next>
  </p>
  <p id="187">
    <text>
        [p]Késel három percet. Lőrincz Bandi a váltótársad, tőle kell átvenned a műszakot. A kazánossal beszélget, és mikor meglát, sértődötten neked esik:[/p]
        [p]–  Látod bazmeg, hiába kaptok ti munkát, nem tudjátok megbecsülni! És tudod, mért? Mert szarsz rá, hogy én itt várok, és nem tudok elmenni. Nem érdemeltek ti semmit bazmeg, csak putrit![/p]
        [p]Amíg kollégád dülledt szemekkel hadonászik, a kazános nyugodtan álldogál és röhög. Keresed a tekintetét, hogy választ találj megvadult társatok viselkedésére, de nem néz a szemedbe.[/p]
        [p]Mit teszel?[/p]
    </text>
    <next id="290">Ha visszaszólsz</next>
    <next id="315">Ha inkább megpróbálsz mentegetőzni</next>
  </p>
  <p id="188">
    <text>
        [p]– Mit képzel maga? – háborog melletted egy fiatal srác. – Mi a franc baja van vele?[/p]
        [p]Az utadat álló férfi hátralép, és kérdőn pillant az üzletvezetőre.[/p]
        [p]A srác feléd pördül, és azt mondja: – Ne állj itt, hanem menj be, és vegyél, amit akarsz. Ne fossál miattuk![/p]
        [p]Besomfordálsz, zavartan rakosgatod a konzerveket. Nem veszel sok dolgot, igyekszel minél hamarabb végezni. Hazafelé a srácra gondolsz, aki kiállt melletted, és aki egyébként köszönés nélkül lelépett. Jólesik, hogy valaki a védelmébe vett. Hazaérsz, eszel, és a kisrádiódat hallgatod.[/p]
    </text>
    <next id="53"></next>
  </p>
  <p id="189">
    <text>
        [p]Sok idő telt el. Veszélyes akciókban már nem veszel közvetlenül részt, törzshelyeden, egy játékteremben várod a híreket. Napi négy-öt órát nyomulsz a flipperekkel, itt gyűjtőd be az információkat, és gyakran a lányokat is ide hívod. Egyik nap bizalmasan félrevon egy fickó. Láttad már, ő is a gépek mellett tölti a délutánjait. Tuti tippet ajánl: a sógora ékszerüzletét kéne felnyomni, ő mindent előkészít és kinyit. Neked csak el kell hozni a szajrét, és túladni rajta. Szerény részesedést kér. Semmi kockázat, akár holnap el lehet intézni.[/p]
    </text>
    <next id="381">Ha úgy döntesz, hogy a saját szakálladra belevágsz, és néhány embereddel elvállalod</next>
    <next id="41">Ha előbb kikéred a főnököd véleményét</next>
  </p>
  <p id="190">
    <text>
        [p]Az atya megenyhül, de szigorú hangon felszólít, hogy mondj el mindent részletesen. Beszámolsz kábítószeres kalandodról, az érzéseidről. A pap dicséri őszinteségedet.[/p]
        [p]Hazarohansz átöltözni. A higító nyújtotta örömökre gondolsz: jó lesz vele vigyázni – állapítod meg magadban –, túl kellemes. Ma van az újabb gyűlés, megígérted, hogy ott leszel. Leszállsz a buszról, belépsz a plébánia ajtaján.[/p]
    </text>
    <next id="116"></next>
  </p>
  <p id="191">
    <text>
        [p]Újabb munkásokat hoz Misu. Négyen vannak, a Tanár úr nevű a munka alatt végig egy fa alatt pihen. Egy félmázsás betontömb kis híján a nyakadba szakad. Ideges leszel, és odasétálsz a Tanár úrhoz.[/p]
        [p]– Ha segítene, gyorsabban kész lennénk![/p]
        [p]– Nem hallja? – ordítasz rá. Hirtelen az egyik melós pattan eléd, és ütni készül. Ekkor Misu közbelép, gyomron rúgja támadódat, aztán az arcodba vág. Ájultan zuhansz egy bokor alá. Amikor magadhoz térsz, a Tanár úr épp borogatást cserél az arcodon. Kiderül, hogy a támadód a Tanár úr fia. Mindketten hajléktalanok, a fiú keres munkát meg pénzt, az apja vele tart, úgysincs más programja. A Tanár úrból, aki azelőtt valóban tanár volt, az új felesége csinált hajléktalant. Azt mondja, már jó pár fiatalt felkészített az érettségire, téged is hajlandó tanítani. Kissé kétkedve, de elfogadod az ajánlatát. Mikor elbúcsúznál, kérnek, hogy töltsd velük az estét.[/p]
    </text>
    <next id="324">Ha velük akarsz maradni</next>
    <next id="392">Ha inkább csak a holnapi korrepetáláson szeretnéd viszontlátni Tanár urat</next>
  </p>
  <p id="192">
    <text>
        [p]Összeismerkedsz néhány arab sráccal. Azt mondják, hatalmas dolog van készülőben. Pozsonyban, a csomagmegőrzőben van egy hátizsák, benne tizenöt kiló heroin. Futárt keresnek, aki behozná valamelyik kishatáron. Hatszázezer forintot adnak, ha megteszed. Alaposan felkészülsz, fogod a papírjaidat, aztán elindulsz. Az egész simán megy, magad sem érted, mire volt jó ez a felhajtás. Szobnál leszállsz a vonatról, és beülsz Hasszán kocsijába. Egy kihalt szakaszon Hasszán kiszáll vizelni. Álmosan bámulsz ki a kocsi ablakán, amikor hideg fémcső szorul a halántékodnak. A következő pillanatban halott vagy. Hasszán letörölgeti az agyvelőd maradványait a kocsi oldaláról, aztán begurít egy bokor alá, és elhajt. Kalandod itt véget ér.[/p]
    </text>
    <victory />
  </p>
  <p id="193">
    <text>
        [p]Elbattyogsz a Ferenc körúthoz, és besétálsz egy épületbe. Friss malter és festékszag terjeng. Sehol egy lélek. Felsétálsz az emeletre, csendes danolászást hallasz. Középkorú férfi dúdol a folyosó végén, egy lapáttal hadonászik, majd hirtelen lecsap.[/p]
        [p]– Rohadt pók, szurkáld anyádat! – ordít, aztán még lesújt néhányszor. Kilépsz a félhomályból. A férfi a zsebébe nyúl, kivesz egy szemüveget, s megkérdezi, ki vagy.[/p]
        [p]Bemutatkozol, elmondod, hogy a gondnoki állásra jöttél.[/p]
    </text>
    <random diceConfig="1d6">
      <result min="1" max="3">
        <next id="195"></next>
      </result>
      <result min="4" max="6">
        <next id="375"></next>
      </result>
    </random>
  </p>
  <p id="194">
    <text>
        [p]Reggel a papot nem találod sehol. Egy kancsal kőművestanonc vezet ki az udvarra, kezedbe nyom egy lapátot, és lassan magyarázni kezdi a malterkészítés folyamatát.[/p]
        [p]–  De biztos menni fog! – kiáltja, és riadtan hátraugrik. A lapát, amit a válladra dobtál, szinte súrolja az orrát. Megtöltesz egy talicskát malterral, és odacipeled az épület oldalát foldozgató melósokhoz. Délután megérkezik a tisztelendő úr a ministránssal. A pap pár percig figyel, aztán megszólal:[/p]
        [p]– Látom, szépen dolgozol... Tudom, hogy egyedül vagy, és nincsenek barátaid. Néhány fiatal alapított egy baráti kört, lenne kedved eljönni közéjük? Ma este, itt a plébánián![/p]
        [p]– Persze... – válaszolod, és izgatottan mosolyogsz. Hazarohansz lefürdeni, majd sietsz vissza a találkozóra.[/p]
    </text>
    <next id="236"></next>
  </p>
  <p id="195">
    <text>
        [p]Tökéletesen eleged van, esélyed sem volt. Ez a város, bármennyire szereted, soha nem lesz a tiéd. Napok kérdése, és lakásod sem lesz. Lehet, hogy van más út is. Eszedbe jut Ákos, aki annak idején munkát ajánlott, lázasan kutatsz a telefonszáma után. Amikor megtalálod, tárcsázni kezdesz.[/p]
    </text>
    <next id="346"></next>
  </p>
  <p id="196">
    <text>
        [p]Nem sikerült, nem kaptok engedélyt. Mindenedet pénzzé tetted, és elkeseredésedben most gyorsan elköltöd a tekintélyes summát. Társaddal is összekapsz, elköltözöl, egy albérletre még futja. Az iskolából sokat mulasztottál, és hamarosan következik az érettségi ideje. Egyre többször csillapítod alkohollal a bánatodat, de tudod, hogy újra talpra fogsz állni: csak munkát kéne találnod, és újra elkezdeni a tanulást.[/p]
    </text>
    <random diceConfig="1d6">
      <result min="1" max="4">
        <next id="224"></next>
      </result>
      <result min="5" max="5">
        <next id="390"></next>
      </result>
      <result min="6" max="6">
        <next id="224"></next>
      </result>
    </random>
  </p>
  <p id="197">
    <text>
        [p]Misu könyörtelen szigorúsággal irányít, és ti vakon teljesítitek minden parancsát. A főként szállólakó fiatalokból álló brigád kőkeményen dolgozik, napi két-háromezer forintot kerestek. Misu elszántan küzd az alkoholfogyasztás ellen. Még moziba is elmentek néha. A munka jól halad, a megrendelő elégedett.[/p]
    </text>
    <next id="5"></next>
  </p>
  <p id="198">
    <text>
        [p]Sokan mondták már, hogy az üdvhadsereg szállóján fogsz kikötni, jól megjegyezted a címét. Nem tudtál letérni a neked megjósolt útról, tehettél bármit az elmúlt hónapokban. Elmész, szégyenkezve megtudakolod, mik a bekerülés feltételei, s közben vizsgálgatod átmenetinek tervezett szállásodat. Egy indiánszerű alak csoszog feléd, szakadt matracot vonszol maga után. Mögötted egy kivénhedt madonna rozsdás egérfogókat helyez el a folyosón.[/p]
        [p]– Maga aztán szerencsés – szólal meg egy recsegő férfihang. – Mások hónapokig várnak, hogy bekerüljenek, maga meg rögtön kap egy ágyat. Magát aztán nem hagyták cserben az istenek! – Délutánra behozod a szükséges orvosi igazolásokat, kitöltöd a papírokat, és elhelyezkedsz.[/p]
    </text>
    <random diceConfig="1d6">
      <result min="1" max="4">
        <next id="349"></next>
      </result>
      <result min="5" max="6">
        <next id="257"></next>
      </result>
    </random>
  </p>
  <p id="199">
    <text>
        [p]A következő napok gyötrelmesen telnek. Cuccaidat feltúrják, a cipőd rendszerint a zuhanyzóban végzi. Tehetetlen vagy, a górék egy pillanatig sem tartanák érted a hátukat. Hogy támogatásukat mégis megszerezd, egyre keményebben, a munkatársaidat messze lehagyva teljesítesz. Ettől aztán még ellenszenvesebb leszel, s egyik nap, munka után egy kisebb küldöttség érkezik hozzád az öltözőbe. Nem veszed őket észre, mert egy padon fekszel. Iszonyatosan megijedsz, amikor megragadnak. Ellenállni nincs időd. Bevonszolnak a raktárba, a raklapok közé löknek, és dobozokkal kezdenek hajigálni. Fél percig küzdesz, végre feltápászkodsz, majd állon vágod az elsőt, aki a közeledbe kerül. Eldől, mint egy zsák. A többiek megtorpannak, a lármára megérkezik a főnök is Szétrebbennek, a sérült ügyetlenül feltápászkodik, és a többiek után somfordál.[/p]
    </text>
    <next id="165">Ha úgy döntesz, hogy most kipakolsz a főnöknek</next>
    <next id="89">Ha inkább egy kis munka utáni bulizással akarod kárpótolni magad</next>
  </p>
  <p id="200">
    <text>
        [p]A cellatársaiddal nincs nagy baj. Olyan kaliberű bűnözők mint te, a fele cigány. Az előzetes jobb, mint ha már elítéltek volna. Senki nem mer ugrálni, amíg nem születik ítélet az ügyében. Cellafőnök nincs, nem csicskáztatnak. Két hét elteltével visznek először kihallgatásra.[/p]
    </text>
    <next id="130"></next>
  </p>
  <p id="201">
    <text>
        [p]A lakás a Kálvin téren van, nem valami nagy. „Kis szerelmi fészek” – mondja Vica nagynénje, mikor látogatóba jön. Egy hónapra új munkát találsz, Vica nagybátyjának boltjában szolgálsz ki. A tanulás is jobban megy. Sokat változtál: nyugodtabb vagy és kiegyensúlyozott, a zaklatásokat csendesen tűröd. Életed egyre jobb irányba fordul. Szinte csak cigányok közt mozogsz – a nagybácsi minden alkalmazottja roma. Megint érdekelni kezd a származásod. Vica gyakran kérlel, hogy menj el sportolni, bulizni, próbálj újra barátkozni, nem szabad bezárkóznod.[/p]
    </text>
    <next id="342">Ha jónak tartod Vica ötletét, és elmész valahová</next>
    <next id="266">Ha most nincs kedved barátkozni</next>
  </p>
  <p id="202">
    <text>
        [p]Hazafelé gyalogolsz, s azzal vigasztalod magad, hogy pénzednek csak a felét csórták el – a másikat előrelátóan a cipődbe gyűrted. Mérgesen rugdosod az utadba kerülő tárgyakat, mígnem egy kefires pohár maradéka végigfröccsen a lábadon. Egy csapat tizenéves odaszól, hogy a kefirtől még nem lesze fehér ember. Hazaérsz, lemosakszol, és elhatározod, hogy másnap albérlet után nézel. Reggel veszel néhány hirdetési újságot, és olvasni kezdesz. Mindenedet a sporttáskádba gyűröd és elindulsz új otthont keresni.[/p]
    </text>
    <next id="2"></next>
  </p>
  <p id="203">
    <text>
        [p]Elcsukló hangon mondod el a bíróságon, hogy mi történt veled. A rendőrök fenyegetően bámulnak, határozott köhintések szakadnak fel a közönségből. Visszamész a helyedre, a tanúké a szó. Ugyanazt mondják, mint a rendőrök: te részegen randalíroztál a park sarkán, a két rendőr közbelépett, te pedig verekedni kezdtél velük. Már-már felüvöltenél, de az ügyvéded megragadja a karodat, és csendre int.[/p]
        [p]Felhívja a figyelmedet a látleletre. – Ezzel még van esélyünk! – mondja.[/p]
        [p]Az ítélethozatal napján teljesen kiborulsz. A két rendőr megrovást kap, amiért „a hatáskörüket túllépve jártak el a sértettel szemben”.[/p]
        [p]Este fogadkozol, hogy egyszerűen megölöd a két fakabátot, és a hullájukat a Dunába dobod. Csak nagy nehezen érted meg: az is valami, hogy a bíróság nem mentette fel őket.[/p]
    </text>
    <next id="176"></next>
  </p>
  <p id="204">
    <text>
        [p]Fázósan, ásítozva kódorogsz az utcán. Beugrasz egy-egy szendvicsre az útba eső büfékbe, de éhes maradsz, és néhány trafik kínálatát böngészed végig. Minden zárva, kódorogsz tovább az utcán. Az aluljáróban veszel egy Expresszt, és elkezded bejelölgetni a lehetséges albérletcímeket.[/p]
    </text>
    <itemCheck id="40" type="section">
      <have>
        <next id="352"></next>
      </have>
      <dontHave>
        <next id="332"></next>
      </dontHave>
    </itemCheck>
  </p>
  <p id="205">
    <text>
        [p]Az idő sürget, fedél kéne éjszakára.[/p]
    </text>
    <itemCheck id="77" type="section">
      <dontHave>
        <next id="77" pos="1">Megnézheted a kispesti szobát</next>
      </dontHave>
    </itemCheck>
    <next id="345" pos="2">Elmehetsz a józsefvárosi címre</next>
    <itemCheck id="46" type="section">
      <dontHave>
        <next id="46" pos="3">Megnézed a Király utcait</next>
      </dontHave>
    </itemCheck>
    <itemCheck id="161" type="section">
      <dontHave>
        <next id="161" pos="4">Vagy a Rózsa utcában próbálkozol</next>
      </dontHave>
    </itemCheck>
  </p>
  <p id="206">
    <text>
        [p]Hihetetlen fájdalomra ébredsz, úgy érzed, megsüketültél. Könnyező szemeiddel csak hosszú másodpercek alatt sikerül rekonstruálni a történteket. Felnézel, s látod, hogy tucatnyi fiatal áll néhány méterre tőled. Röhögnek, egyikük már gyújtja is be a következő petárdát. Amint repül feléd, te félreütöd, és talpra ugrasz. A legények visszahőkölnek, nem számítottak ilyen fiatal áldozatra. Gyorsan körbevesznek. Összevissza forogsz, hogy mindenkit láss, és ahogy a torkodon kifér, ordítozol. Valaki bemozdul, te hátralépsz, és a következő pillanatban visszatér a hallásod: üvegcsörömpölést hallasz, azután érzed a halántékodra lecsapó borosüveg okozta fájdalmat. Többre nem emlékszel, nem tudod, mit tettek veled, A társadalmat nem rengette meg a halálod híre. Kalandod itt véget ér.[/p]
    </text>
    <victory />
  </p>
  <p id="207">
    <text>
        [p]Rettenetesen izgulsz, az indulás előtt kétszer is elmész vizelni. Egy darabig kocsival mentek, aztán a sofőr kirak titeket a kerítésnél. A többiek a teliholdat szapulják. Egy ideig a lombok árnyékában osonsz, de ez a rejtek gyorsan megszűnik, és nejlonzsákok között kell észrevétlenül bujkálnotok. Társaid kézjelekkel próbálnak kommunikálni, de nem megy, félhangosan is elismétlik az utasításokat. Ki kell lesni, hogy tényleg nincs-e őr, aztán kivágni a dróthálót, és a kocsira pakolni a ponyva alatt árválkodó fémet.[/p]
    </text>
    <random diceConfig="1d6">
      <result min="1" max="1">
        <next id="354"></next>
      </result>
      <result min="2" max="2">
        <next id="180"></next>
      </result>
      <result min="3" max="3">
        <next id="354"></next>
      </result>
      <result min="4" max="4">
        <next id="180"></next>
      </result>
      <result min="5" max="5">
        <next id="354"></next>
      </result>
      <result min="6" max="6">
        <next id="180"></next>
      </result>
    </random>
  </p>
  <p id="208">
    <text>
        [p class="inlineImage"][img src="resources/solo2/208.jpg" /][/p]
        [p]Csodálkozva figyeled az ágyad köré gyűlő orvosokat, egyetlen ismerős sincs köztük. A csoport vezetője végignéz a lábadon, suttogva feltesz néhány kérdést a többieknek, aztán feléd fordul.[/p]
        [p]– Tud járni?[/p]
        [p]– Igen, tudok – válaszolod, és az ágyból kilépve körbesétálsz a szobában.[/p]
        [p]– Akkor haza is mehet, nem? – mondja az orvos, és a következő beteghez lép. A férfit tegnap fektették melléd. Ismerhetik egymást, mert halkan nevetgélve beszélgetnek, és néha rád pillantanak. Nem érted az egészet. Tegnap azt mondták, hogy még gyógyulnod kell, és nem mehetsz haza. Összecsomagolsz és kicsit még sántikálva hazaindulsz.[/p]
    </text>
    <next id="304"></next>
  </p>
  <p id="209">
    <text>
        [p]Izgatottan sasszézol a lakótelepi házakkal körülölelt, sötét épület felé. Egy darabig egymást figyelitek a porta kisablaka mögött ülő bácsival, aztán egy középkorú nő, Edit csörtet le a lépcsőn. Bemutatkozol, elgondolkozva méreget, és szúrós tekintetét a lábbelidre szögezi.[/p]
        [p]– Tudja, mi az az ortopéd cipő, a sérvkötő, a medenceöv, és hogy mi célt szolgálnak? – szegezi neked az errefelé nyilván életszerűnek tűnő kérdést – ugyanis mi ezeket gyártjuk! – emeli meg a hangját.[/p]
        [p]Ez nem tudja, honnan jöttem! – kiáltasz fel magadban. Evekig laktál egy szobában a Morvai testvérekkel: Petivel és Árpival, s mindketten ilyen cipőt hordtak. Hosszan és magabiztosan számolsz be a gyógycipők jellegzetességeiről, a végén Edit elismerően invitál az üzem termeibe.[/p]
        [p]– Ők lesznek a munkatársai – int egy csoport felé. – Ő pedig a művezető.[/p]
    </text>
    <next id="85"></next>
  </p>
  <p id="210">
    <text>
        [p]Lehuppansz egy gyanús küllemű székre, és bekapcsolódsz a társalgásba. Lacus és kísérete ontják magukból a mocskos poénokat, te pedig zsinórban rendeled a feleseket. A lányok vad pletykálkodásba kezdenek. Az asztal alá próbálsz mászni, ki tudja miért, arra sejted az egyetlen lehetséges utat, ami megszabadíthat a rád zúduló nevek és történetek kavalkádjától. Egyszer csak otthon találod magad, sejtelmed sincs, hogyan keveredtél haza. Bemászol az ágyadba, és azonnal elalszol.[/p]
    </text>
    <next id="370"></next>
  </p>
  <p id="211">
    <text>
        [p class="inlineImage"][img src="resources/solo2/211.jpg" /][/p]
        [p]Belegázolsz a fűbe, és felkapsz egy követ. A férfi előrelendül, és csővel a kezében, őrületes sebességgel pörögni kezd. a többiek szétrebbennek, és vadul káromkodnak. Karmesterként int vagy épp döf egyet támadói felé, akik ilyenkor hátraugranak, aztán újra közel merészkednek – így megy ez vagy másfél percig.[/p]
        [p]– Vigyázz! – ordítja egyikőtök, de egy különösen nagyra sikerült lendítés után a férfi visszaugrik az autójába és elhajt. Társad kikapja a kezedből a követ, és bedobja vele az egyik féklámpát. Kiabáltok még pár percet, aztán minden átmenet nélkül szétszéledtek. Hazamész, és igyekszel elrekeszteni a lakbérrel vagy evéssel kapcsolatos gondolataidat.[/p]
    </text>
    <next id="175"></next>
  </p>
  <p id="212">
    <text>
        [p]Ahogy a folyosón terjengő félhomályból a lakásba érsz, a nő viselkedése megváltozik. Nem enged az előszobánál beljebb, idegesen lépdelve közli a bérleti díjat, amely figyelembe véve a környéken látottakat, nevetségesen magasnak tűnik.[/p]
        [p]Köszönsz és kisétálsz a folyosóra. A lépcsőfordulóból visszapillantasz. A nő az ajtóban áll, és sandán figyel. Odakiáltod:[/p]
        [p]– Aranyból van a WC-lánc? Mert akkor mégiscsak kivenném![/p]
        [p]A nő ordít, és most már meglepő ügyességgel bánik a szavakkal. Ugrálsz lefelé a lépcsőn, de még hallod az utolsó mondatát: mocskos cigány kurva anyád, mit képzelsz, itt fogsz lakni?! Kilépsz az utcára, és töröd a fejed, hogy mihez kezdj.[/p]
    </text>
    <next id="205"></next>
  </p>
  <p id="213">
    <text>
        [p]A munkahely öltözője üres. Fél órát késtél az ígérthez képest, és most reményvesztetten hallgatózol. Talán mások is elkéstek, talán átállították az órákat, és csak én nem tudok róla, talán..., talán... észre sem vették. Bemész a raktárba, s közben valami hazugságon töröd a fejed.[/p]
        [p]– Ne menjen be dolgozni! El van bocsátva, elkésett. Fölveheti a fizetését! – mordul rád a folyosó sarkán a műszakvezető. A titkárságon elintézed a papírmunkát, aztán visszamész a kapuhoz: egy gyufásdobozt rugdosol a kijáratig. Egyszer kések, és kirúgnak! – keseregsz, és a néha órákat ellógó öregekre gondolsz. Nem tudod, hogyan védhetted volna meg magadat. Nem valószínű, hogy bárkit érdekelt volna, hogy eddig nem volt lakásod. Új munkát kell találnod, mert anélkül az új albérlet sem tart soká.[/p]
    </text>
    <next id="185"></next>
  </p>
  <p id="214">
    <text>
        [p]Öcsi és csapata figyelemre sem méltat. Amióta a városba érkeztél, a kutyák az elsők, akik nem gyűlölnek, olyannak fogadnak el, amilyen vagy. Máris jobban kedvelnek, mint a kiképzőiket. A hetek lassú nyugalomban telnek, igyekszel nem láb alatt lenni. Lassan ideszoksz, és elhatározod: annyi pénzt veszel ki ebből a munkából, amennyit csak lehet, aztán belefogsz valami komolyabba.[/p]
    </text>
    <next id="129"></next>
  </p>
  <p id="215">
    <text>
        [p]Örül neked a csapat, kellett nekik még egy ember. Napokkal ezelőtt kiszúrtak egy gyártelepet, már az esti szemrevételezés is megtörtént. Tuti balhé: fél tonna rézdrót, amire nem figyel senki. Kiosztják egymás közt a feladatokat. Közben odalép hozzád egy zsíros hajú férfi, és a vidéki vasüzlet előnyeit kezdi ecsetelni.[/p]
        [p]A többiek türelmetlenül buzdítanak, hogy meghozd végre a döntést.[/p]
    </text>
    <next id="207">Ha részt akarsz venni az esti balhéban</next>
    <next id="24">Ha inkább a vidéki túrát választod, és egy rövid ideig a Pest környéki fémgyűjtéssel kívánsz pénzt keresni</next>
  </p>
  <p id="216">
    <text>
        [p]Egy bódé mögött átöltözöl, és nekiállsz kirakodni néhány öreg IFA-t. A zsákok nem nehezek, de nagyon sok van belőlük. A megbízó egy kopasz kis parasztember. Idegesen rohangál, és mindenkit figyelmeztet, hogy törékeny az áru, aki leejt valamit, annak szétver a fején egy raklapot. Délután végeztek. Fáradtan ledőltök a fűbe, a kopasz kis férfi elégedetten figyeli, ahogy a kínaiak széthordják a tornyokba rakott zsákokat. Az IFA-k elpöfögnek, emberetek bemászik a Zsigulijába. Rémülten felpattantok, páran közületek a kocsi mögé futnak, hogy elállják az útját.[/p]
        [p]– Még nem fizetett! – ordítjátok, és ide-oda futkostok.[/p]
    </text>
    <random diceConfig="1d6">
      <result min="1" max="1">
        <next id="330"></next>
      </result>
      <result min="2" max="6">
        <next id="291"></next>
      </result>
    </random>
  </p>
  <p id="217">
    <text>
        [p]A férfi szigorú képet vág, résre húzott szemmel pásztázza az összegyűlt népet. Néha rámutat valakire, és bólint, az illető meg már siet is befelé. Legnagyobb meglepetésedre téged is kiválaszt. Annyira zavarba jössz, hogy visszakérdezel. Zavart „Én?” kérdésedre újabb bólintás a felelet, s máris bizakodva furakszol keresztül a tömegen. Egy másik munkással kell az összegyűlt kartonokat elszállítanod. Bemutatkozol a társadnak. Idős román férfi, egy kis targoncán hintázik. Kétezerkettőt ígérnek egy napra, és négykor le lehet lépni.[/p]
    </text>
    <random diceConfig="1d6">
      <result min="1" max="3">
        <next id="102"></next>
      </result>
      <result min="4" max="6">
        <next id="17"></next>
      </result>
    </random>
  </p>
  <p id="218">
    <text>
        [p]A bevásárlóközponthoz metróval jutsz el a leggyorsabban. A mozgólépcsőre lépsz. Melletted az utasok fehérlő ujjakkal szorítják magukhoz csomagjaikat. Zsebre dugod a kezed, hogy minden gyanút eloszlass, de ez sem segít; mindegy, hogy mit csinálsz.[/p]
        [p]Próbálsz megfeledkezni az egészről, de nehezen megy, még a pláza bejáratánál is ezen rágódsz. A hatalmas tereket szemlélve észreveszed, hogy néhány biztonsági őr andalog utánad, s a feltűnést a legkevésbé sem igyekeznek kerülni. Ideges leszel, a kirakatokat egyáltalán nem tudod figyelni. Nem bírod tovább, megszólítod az egyiket.[/p]
        [p]– Jó napot, miért követ? Ha akarja, vizsgálja át a táskámat. – Az őr zavartan forgolódik, és azt mondja: Jó napot.[/p]
        [p]Elhagyod az épületet. Egy póznának támaszkodsz, fél szemmel még mindig azt lesed, hogy figyelnek-e. Nadrágot még mindig nem vettél. A plázákból mára elég, teszel egy újabb kísérletet, keresel egy butikot.[/p]
    </text>
    <next id="344"></next>
  </p>
  <p id="219">
    <text>
        [p class="inlineImage"][img src="resources/solo2/219.jpg" /][/p]
        [p]Igyekszel minél gyorsabban túlesni a barátkozáson. Elfogadod az egyik feléd nyújtott palackot. Illedelmesen azt hazudod, hogy finom, mire ők tovább kínálgatnak. Arról mesélnek, hogyan kerültek az utcára, és miként telt az első éjszaka. Szerintük az lenne a legjobb, ha egy átmeneti szállót keresnél.[/p]
        [p]A bor kezdi megtenni a hatását. Hirtelen minden elsötétül, úgy érzed, valami kiszakad belőled. Hánysz, aztán hosszú percekig öklendezed a semmit. A vér a fejedbe száll, szemeid szinte kirobbannak a helyükről. Társaid eltűntek, s mikor háborgó tested kezd végre lecsillapodni, újra megpróbálsz elaludni.[/p]
    </text>
    <next id="8"></next>
  </p>
  <p id="220">
    <text>
        [p]Ma egy pincehelyiségben van a gyűlés. Megbotlasz, bukdácsolsz lefelé a lépcsőn, zuhanni kezdesz, és hirtelen tíz körmödet egy fölfele igyekvőbe vájod. Harminc szempár mered rád az alagsor különböző pontjairól. Nevetni kezdenek később több történetet hallgatsz végig a klubtagok első lejutási kísérletéről. A lent lévők kivétel nélkül romák, két egymástól elkülönülő figura körül csoportosulnak. Az egyikük a terem sarkát választotta törzshelyül, és tucatnyi embert gyűjtött maga köré. A másik középen ül, gitárt tart az ölében, néha pendít rajta egyet. Idegesen pislogsz ide-oda, töröd a fejed, kihez ülj.[/p]
    </text>
    <next id="367">Ha az első csoportot választod</next>
    <next id="44">Ha a gitároshoz ülsz</next>
  </p>
  <p id="221">
    <text>
        [p]Kellemetlen a sporttáska a válladon, de erre az éjszakára nincs értelme megőrzőbe rakni. Éttermek árlistáját nézegeted, a többsége túl drága. Találsz egyet, amelyik olcsónak tűnik. Bemész, és leülsz. A vendéglő nagy, de kevesen vannak, a vendégek többsége sörözik, italozgat. Nem érdekel, hogy egyedül vagy, csak az izgat, hogy végre rendelhess. A zene hangos, fölötted, a sarokban, recseg a hangszóró. Játszva a nagymenőt, végiglapozod a kitett étlapot. Először az árlistát olvasod végig, és csak ha biztató összeget látsz, nézed meg, mi az étel. Birkapörkölt mellett döntesz, évek óta nem ettél, pedig mindig úgy gondoltad, ez a kedvenced. Éhesen vársz a pincérre, aki nagy sokára fel is bukkan.[/p]
    </text>
    <random diceConfig="1d6">
      <result min="1" max="3">
        <next id="59"></next>
      </result>
      <result min="4" max="6">
        <next id="128"></next>
      </result>
    </random>
  </p>
  <p id="222">
    <text>
        [p]Kornain látszik, hogy már döntött. A fejét ingatja, elmondja, hogy eddig lehetett türelmes, de most el kell bocsátania. Tudod, hogy fölösleges lenne ellenkezni. A lakbérrel igyekszel érvelni, néhány megértő bólintás a felelet. A váltócipődön kívül nem kell semmit magaddal vinned. Otthon a házinéni az ajtóban áll, és kéri a pénzét. Elrebeged a varázsszót: holnap, de ez sem segít. Egy napot kapsz, hogy elhagyd a lakást. Tanulási szándékaid végképp elfelejtheted. a lakás és a munkakeresés eddig is elvette a kedvedet, időd meg biztosan nem marad.[/p]
    </text>
    <next id="322"></next>
  </p>
  <p id="223">
    <text>
        [p]– Hé bazmeg, tiszta sör lettem! – mordulsz rá a melletted állóra.[/p]
        [p]– És mi közöm hozzá?[/p]
        [p]– Az bazmeg, hogy miattad öntöttem le magam – vágsz vissza minden félelem nélkül.[/p]
        [p]Egy pillanat múlva öten állnak körül, de nem támadnak. Halk sutyorgásukból kiderül: attól tartanak, hogy ha megvernek, öt percen belül itt lesz a családod az összes testvéreddel, és elvágják a torkukat. Félelmeiknek köszönhetően nem vernek laposra. Visszavonulnak, te pedig kimész az utcára. Eleged van a mai napból, az ilyen helyzetekből képtelen leszel győztesként kimászni.[/p]
    </text>
    <next id="52"></next>
  </p>
  <p id="224">
    <text>
        [p]Egyik ivócimborád még egy zacskó ragasztóval is megkínál. Beleszagolsz a tasakba, elhányod magad. Hozzátok csapódik Levente is, a dealer, aki baráti áron adja nektek a könnyű drogokat. Nagyon megkedveled az árut, nem tartod veszélyesnek, bár a pénzed gyorsan fogy. Pár nap múlva újra előkerül a szipus szatyor, korábbi rossz élményre hivatkozol, de lelkesen győzködnek.[/p]
    </text>
    <next id="331"></next>
  </p>
  <p id="225">
    <text>
        [p]A munka visszaadja önbizalmadat, kellemesen telik el a műszak. Az első napokban fájt a vállad és a nyakad, most már órákig bírod a nyújtózkodást. Este fizetést kapsz, szebb jövőről álmodozol. Valamit muszáj enned, elindulsz egy kis talponálló felé. Az aluljáróban furcsa trappolást hallasz: BAKANCSOK. Ütemesen lépkedve több tucat skinhead jön le a lépcsőn, eltorlaszolják a folyosót. Rémülettől összeszorult szíved őrült kalapálásba kezd, pillanatok alatt felméred a terepet.[/p]
    </text>
    <random diceConfig="1d6">
      <result min="1" max="4">
        <next id="121"></next>
      </result>
      <result min="5" max="6">
        <next id="371"></next>
      </result>
    </random>
  </p>
  <p id="226">
    <text>
        [p]A hivatalban kókadt emberek álldogálnak. Plexi mögött intézik az ügyeket, egy hölgy néha tapsol, jelezve a népnek, hogy csak csendben tud dolgozni. Formulákat töltesz ki, aláírsz néhány papírt. Egy esetleges tejgyári munkával biztatnak, de az sem most, majd csak később lehetséges. Sok babér számodra itt nem terem.[/p]
    </text>
    <next id="141"></next>
  </p>
  <p id="227">
    <text>
        [p]Amikor kijönnek a rendőrök, mindenki alvást színlel. Egy csomó pokróc, ruha, ócska használati tárgy hever a földön, a sérültek takaróik alatt adják ki fájdalmukat. Megsérültél – vérzik a kezed. A rendőrök az ágyakat kerülgetik, és mikor a fekhelyedhez érnek, egyszerűen kiborítanak belőle. Közlik, hogy erre a szállóra ne tedd be többé a lábadat. Összeszedetik a holmijaidat, majd a kapuig kísérnek, és kitessékelnek a hóba. Fázósan indulsz neki a városnak, veszel egy üveg töményet, és ájulásig iszod magad.[/p]
    </text>
    <random diceConfig="1d6">
      <result min="1" max="3">
        <next id="155"></next>
      </result>
      <result min="4" max="6">
        <next id="254"></next>
      </result>
    </random>
  </p>
  <p id="228">
    <text>
        [p]A közelben állók kíváncsian nyújtogatják feléd a nyakukat. Félhangos felháborodás és tucatnyi „hallatlan” érkezik mindenfelől. A férfi továbbra is agresszíven gyanúsítgat, te pedig próbálod az embereknek megmagyarázni, hogy félreértés az egész. Kezdesz kétségbeesni, többen rendőrt emlegetnek. Egyszer csak lazul a tömeg szorítása, és megjelenik a pap. Az emberek vádaskodnak, te remegő hangon elhadarod a történetedet. A pap lecsendesíti a közösséget, beléd karol és félrevon. Bevezet egy kis szobába, megnyugtat, arra kér, várj egy félórát, végez, és utána visszajön.[/p]
    </text>
    <next id="151"></next>
  </p>
  <p id="229">
    <text>
        [p]Éva örül a hívásodnak. A következő napokban többször is találkoztok, és egyre többet képzelsz bele a kapcsolatba. Úgy látod, ő is kedvel téged, s már nem csak a tanulásról szólnak az együttlétek.[/p]
        [p]Az iskola egyre jobban megy, bár nem gond nélkül. A tanulás és a munka együtt iszonyú fárasztó, minden este kimerülten zuhansz az ágyba. Néha megijedsz, hogy nem tudod végigcsinálni, ilyenkor Éva biztat. A fásultság ellen hosszú sétákkal küzdesz, Éva gyakran veled tart.[/p]
    </text>
    <next id="369"></next>
  </p>
  <p id="230">
    <text>
        [p]– Hogy a nevedet a szájára vette, olyan erőt adott, hogy... – magyarázod sokkosán. A portás ájultan szuszog, a gondnok tébolyult tekintettel mered maga elé.[/p]
        [p]– Soha többé nem tehetsz ilyet, érted!? – kiált rád Vica, és szörnyű érzés fog el. Túllőttél a célon. Csak bizonyítani szerettél volna, rajta kívül nincs senkid. Éjszaka újra elpróbálod a mozdulatokat, amelyekkel Csepregit földre vitted. Reggel Vica sírva ébreszt. Azt mondja, miután a portás magához tért, fellármázta a fél kollégiumot. Addig balhézott, mígnem megkérték Vicát, hogy költözzön ki a kollégiumból minél hamarabb. Rettenetes lelkiismeret-furdalás gyötör, de Vica magához húz, és azt mondja, költözzetek össze. Hallgatsz. Erre a mondatra vártál egész életedben, olyan boldog vagy, hogy kis híján összecsuklasz. Fél óra múlva már Vicát magadhoz szorítva jelölgetsz az újságokban.[/p]
    </text>
    <next id="201"></next>
  </p>
  <p id="231">
    <text>
        [p]Későre jár, de a kocsmában egyre nagyobb az élet. A vendégek eddig csöndben ittak, most hirtelen megélénkül a borozó: egy kisebb csoport érkezik. Lajos elmondja, hogy a kigyúrt, bőrkabátos a Bulldog, ő a környék egyik góréja. Volt vele egy-két üzlete, jobb az óvatosság. Bulldog egy üveggel felétek indul, majd ráül az asztalotok szélére.[/p]
        [p]– Szevasz Bulldog! Ő az unokaöcsém, rendes gyerek, most jött Pestre – mutat be a nagybátyád. Felállsz, kezet fogtok. Néhány rövid kérdés után Bulldog elmegy, de még odaszól, hogy ha meló kell, csak szólj, mert egy ilyen jó gyereknek mindig akad valami.[/p]
        [p]Kezdesz elálmosodni, szerencsére Lajos bá' is indulni akar. Hiába erősködsz, nem engedi, hogy fizess.[/p]
        [p]Otthon csöndben levetkőzöl, és lefekszel az egymás mellé zsúfolt ágyak egyikére.[/p]
    </text>
    <next id="358"></next>
  </p>
  <p id="232">
    <text>
        [p]A fizikai munka megedzett, de a vidéki élet rendkívül fárasztó. Vödörben kell vizet hordanod a kalyibádba, és baltával vágni a tűzifát. Észvesztően hideg a kis tákolmány, lehetetlen felfűteni. Folyton meg vagy fázva, ruhatáradat pokrócokkal egészíted ki. Hetente kétszer mész a vegyesboltba, oda-vissza két óra az út.[/p]
        [p]Leesett a hó, tested egyre nehezebben viseli a kritikus körülményeket. Februárban, bár még javában tart a fagy, megjelennek az öregek. Körbenéznek, megköszönik a szolgálataidat, kifizetik a béredet, és közlik, hogy csomagolhatsz, visszavisznek a városba. Elég volt a magányból, nem ellenkezel. Azon töröd a fejed, mihez kezdjél, az utcán egy hétig sem bírnád a hidegben. A Moszkva téren lefékeztek, elbúcsúztok, majd kiszállsz. Kevéske pénzedből egy albérlet épphogy kijönne. A fapadoson kívül nincs tehát más tipped. Ennivalót is keríteni kéne valahonnan.[/p]
    </text>
    <next id="380">Ha elmész a fapadosba, és megpróbálsz bekerülni</next>
    <next id="168">Ha előbb a Felvonulási térre tartasz, hátha van zsíros kenyér és teaosztás</next>
  </p>
  <p id="233">
    <text>
        [p]Vicával egyre jobban mennek a dolgok. Sűrűn alszol nála a kollégiumban, néha ő is meglátogat. Szeretnél vele összeköltözni, de nem mered mondani. Nálad a szabályzat miatt is lehetetlen lenne, és a kollégiumban sem lakhatsz. Vica szerelme pótol minden hiányzó szereplőt az életedből. Lefektet, ha álmos vagy, enni ad, aggódik érted.[/p]
        [p]Az állásodat azonban elveszted. Azt mondták, jövő héttől már csak az dolgozhat, akinek megvan a szakmája, és kérik majd a papírokat. Optimista vagy, most biztos vagy benne, hogy hamarosan találsz munkát.[/p]
        [p]A diákbizottság eltűri, ha a kollégiumban alszol, de Csepregi, a portás egyáltalán nem. Örökké rád vadászik, olyankor Vica takarója alatt kuksolsz. Vica barátai megkedveltek, a számítógépeket is használhatod. Este nem szereted elhagyni a szobát, főleg a neten barangolsz. A kollégiumban működik egy nyilvános konditerem. Azon morfondírozol, hogy gyúrnod kellene.[/p]
    </text>
    <next id="153">Ha van kedved lelopakodni a konditerembe</next>
    <next id="275">Ha inkább maradsz a számítógépnél</next>
  </p>
  <p id="234">
    <text>
        [p]Lehangoltan sétálgatsz a belvárosban. A Duna-parton találod magad. Úgy tűnik, mintha már egy napja bolyonganál, de látod, alig telt el valami a hosszúnak ígérkező éjszakából. Az idő kellemes, leülsz a rakpart köveire, magad mellé rakod a táskádat. A város ki van világítva; innen tényleg gyönyörű, olyan, mint egy képeslap. A folyó morajlása megnyugtat, bágyadttá tesz. Hátradőlsz, majd kacsázni támad kedved, de kavicsot nem találsz. A szél egyre erősebben fúj. Nem ártana valami biztosabb helyen meghúzni magad. Eszedbe jut a legjobb megoldás: a parkokban már számtalanszor láttad a vackukat készítgető hajléktalanokat.[/p]
    </text>
    <next id="115">Ha célba veszed a legközelebbi parkot</next>
    <next id="157">Ha előbb még be akarsz dobni egy pohár kólát</next>
  </p>
  <p id="235">
    <text>
        [p]Felhívod Palikát, portásnak tudna beajánlani. Délután elgyalogolsz a megadott címre, a bejáratnál hajléktalanokat kerülgetsz. Csak most döbbensz rá, mit értett a „nem hétköznapi munkán”.[/p]
        [p]– Ez egy átmeneti szálló! – karol beléd Pali hirtelen, és az igazgató elé tuszkol. Kornai Gábor végigmustrál, aztán szótlanul int, s az emberszag elől az utcára menekültök.[/p]
        [p]– Gondolom, nyolc általánosod van – mosolyog rád. – Felveszlek képesítés nélküli szociális munkásnak.[/p]
        [p]– A csöveshilton – tárja szét a karját Kornai, aztán egy üvegezett fülkére mutat. – Ha akarod, te leszel a portása. Ugyanaz a dolgod, mint egy sokcsillagosban, csak a vendégkör más. Aki itt lakik, annak ez a végállomás. A legfontosabb szabály, hogy piát nem vihetnek be, és nem balhézhatnak. Ha nem isznak, egyébként normálisak, de rendszerint még kint berúgnak, és úgy jönnek be. Felügyelsz, adminisztrálsz. Szóval?[/p]
    </text>
    <next id="21">Ha igent mondasz</next>
    <next id="48">Ha nemet</next>
  </p>
  <p id="236">
    <text>
        [p class="inlineImage"][img src="resources/solo2/236.jpg" /][/p]
        [p]Amikor belépsz a terembe, mindenki kíváncsian méreget. Senki sincs huszonöt fölött. Leülsz közéjük, bemutatkozol, elmondod, honnan jöttél. A beszélgetés nehezen indul. Bibliai történeteket hallgatsz. Egy darabig érdekel, később egy ásítást elnyomva így szólsz:[/p]
        [p]– Lassan megyek... találkozunk ma este? Sörözgetni, táncolni...[/p]
        [p]Erre egymás szavába vágva tartanak előadást az erkölcstelenségekről, melyek körülölelik és megfojtják a világot. Nem, nem ezt a baráti kört kívántad. Feltápászkodsz, és elindulsz az ajtó felé. Kérlelnek, hogy maradj.[/p]
    </text>
    <next id="6">Ha a ma estét velük akarod tölteni</next>
    <next id="158">Ha inkább hazamész</next>
  </p>
  <p id="237">
    <text>
        [p]Gyorsan kiismered a temető rendjét, arra is rájössz, miben van a nagy pénz. A sírásók keresnek a legtöbbet, de protekció nélkül lehetetlen közéjük kerülni. Egyelőre tehát nem sikerül kiegészíteni minimális jövedelmedet. Tovább kell majd állnod. A többiek barátságosak. Néha kérdezgetik, mi a véleményed a romákat érintő kérdésekről. Ilyenkor zavartan válaszolgatsz, nem tudsz semmit.[/p]
    </text>
    <next id="109"></next>
  </p>
  <p id="238">
    <text>
        [p]Tanácstalanul bolyongsz a téglahalmok közt, az irodát keresed. Közben kérdő pillantásokat vetsz egy kutyás férfi felé. A telep őre észrevesz, meglazítja a kutya nyakörvet, és rád kiált:[/p]
        [p]–  Te rohadt tetű! Sztálin! Fogd meg! – Elhűlten figyeled a komótosan feléd trappoló kaukázusi juhászt, de mielőtt bármit tehetnél, a kutya felgyorsul, és rád ugrik. A földön fekszel, rettegve várod a harapást, de a kutya csak liheg. Sztálin végül lemászik rólad, az ingujjaddal törlöd le a nyálát. Három férfi vesz körbe, és szigorúan, karba tett kézzel figyelnek.[/p]
        [p]– Mindenkit így fogadnak, aki itt akar dolgozni?! – kérdezed sírással küszködve. Az egyik férfi eléd lép, és ordítani kezd:[/p]
        [p]– Hú, de nagy a pofád! Hol vannak a többiek!?[/p]
        [p]Egy ideig hallgatsz, aztán lesütött szemmel bemutatkozol. Elmondod, hogy telefonon beszéltél egy alkalmazottal, és tényleg munkát keresel, csak nem találod az irodát.[/p]
        [p]– Nincs munka! És meg ne lássuk itt a fajtádat még egyszer! – mondja a férfi, és mereven a kijárat felé mutat.[/p]
        [p]Ökölbe szorított kézzel indulsz a kapu felé. Vicsorogva pillantasz hátra, a még mindig mozdulatlanul álló csoport felé.[/p]
    </text>
    <next id="63"></next>
  </p>
  <p id="239">
    <text>
        [p]Újra kiküldenek a fiúkkal, hesszelned és szállítanod kell. A veszély nem csökken, észnél kell lenned. Az igazoltatások is egyre veszélyesebbek, bármikor bevihetnek. Sehol nem tudnál ennyit keresni: nemhogy ilyen fizetést, még munkát sem találnál, elvégezhetnél akármilyen iskolát. Rászoktál a konyakra. Eleinte csak a kokainról akartál vele lejönni, de megszeretted, igazi ínyenccé váltál. Ébredéskor-lefekvéskor felhörpintesz egy-egy pohárral kedvencedből.[/p]
    </text>
    <random diceConfig="1d6">
      <result min="1" max="3">
        <next id="298"></next>
      </result>
      <result min="4" max="6">
        <next id="327"></next>
      </result>
    </random>
  </p>
  <p id="240">
    <text>
        [p]Besántikálsz az István Kórház ügyeletére, és a váróban lezuhansz egy padra. A lábad már annyira fáj, hogy nyöszörögsz, aztán elballagsz a vécére, hogy lehűtsd. A nadrágod alig jön le a gigantikusra dagadt hólyagoktól. Reggel már telefonáltál Teklának, hogy este biztosan nem tudsz bemenni. Nem foglalkozol a következményekkel – inkább az állásod vesszen, mint a lábad.[/p]
        [p]Dr. Kőris – olvasod a névtáblán, mikor belépsz a rendelőbe. Leülsz egy székre. Az orvos, egy fiatal vigyorgó srác, végignéz a lábadon, és a kezelő felé invitál. Nemsokára egy kórteremben fekszel, egyre nagyobb fájdalmakkal küszködsz. Az orvos sehol. Felfedezel egy csengőt az ágyad mellett, és nyomogatni kezded.[/p]
    </text>
    <random diceConfig="1d6">
      <result min="1" max="3">
        <next id="39"></next>
      </result>
      <result min="4" max="6">
        <next id="247"></next>
      </result>
    </random>
  </p>
  <p id="241">
    <text>
        [p]Összeszeded minden energiádat, és feszülten sorolni kezded sérelmeidet. Ám úgy jársz, mint az előbb. Nem valószínű, hogy képesek átélni akár egy átlagos bevásárlókörutadat. Értetlenül néznek, a csoport vezetője pedig kényszeredetten közli, hogy nem igazán erre gondoltak. Amikor hazaindulsz, csak mérsékelt szomorúsággal nézel vissza a parókiára. Felszállsz a buszra, és hazáig bökdösöd orroddal az ablaküveget. Holnap végeztek a felújítással.[/p]
    </text>
    <next id="51"></next>
  </p>
  <p id="242">
    <text>
        [p]A tüdőd hörög, utolsó energiáidat mozgósítva fokozod az iramot. Már nem hallod üldözőidet. Lassítod lépteidet, körbenézel. Összerogysz. Leizzadtál, a ruháid átáztak, fáj a lábad, mozdulni sem bírsz. Félóra szuszogás után felállsz. Otthon a testi-lelki fáradtságtól elgyötörten kínzó rémálomba merülsz.[/p]
    </text>
    <next id="336"></next>
  </p>
  <p id="243">
    <text>
        [p class="inlineImage"][img src="resources/solo2/243.jpg" /][/p]
        [p]Győző hajnalban jön haza egy németül beszélő fiúval. Kérlel, hogy menj be a szobába. Idegesen álldogálsz a szekrénynek támaszkodva vagy negyedórát, aztán visszamész. A német sehol, Győző éppen valami fehér port szippant fel.[/p]
        [p]– Koksz. Kérsz?[/p]
        [p]– Mi?[/p]
        [p]– Buzikurva vagyok, hímringyó – mondja, aztán kitámolyog a fürdőszobába. Utánamész.[/p]
        [p]– Nézd, majd te is rájössz – folytatja. – A mi fajtánknak nincs semmi esélye. így viszont egy rakás pénzt keresek, és csak azt kell elviselni, hogy nem nővel vagyok. Bár amikor öregasszonyok visznek el, azt kívánom, bár csávók lennének. Csíra vagyok, ez van.[/p]
        [p]Sajnálod Győzőt, a barátod volt. Ha a te lakásod lenne, vagy több szoba... de nem, ez így nem megy. Másnap megkéred, hogy menjen el. Igyekszel elfelejteni a sötét reménytelenséget, amit Győző idecipelt.[/p]
    </text>
    <next id="154"></next>
  </p>
  <p id="244">
    <text>
        [p]Bulldog a szárnyai alá vesz; van kitől tanulnod. Egyre profibb bűnöző leszel, de nincsenek illúzióid. Minden pillanatodat a lebukástól való félelem tölti ki, igyekszel kimaradni a banda kül- és belharcaiból. Maláj egyre nagyobb hatalomra tesz szert, és Bulldog ezt biztos nem hagyja szó nélkül. Választanod kell: úgy döntesz, Bulldog mellé állsz.[/p]
    </text>
    <next id="189"></next>
  </p>
  <p id="245">
    <text>
        [p]Azokat írják ki, akik továbbképzésre mennek, nagyon büszke vagy magadra. Elvégzed a tanfolyamot, a munkád nem változik. A barátnőd teherbe esik, úgy döntötök, hogy még a szülés előtt összeházasodtok: egy célodat elérted tehát, és néhány hónap múlva még egy teljesülni fog. Nagyobb lakásról egyelőre szó sem lehet, de álmodozni azért szabad.[/p]
    </text>
    <victory />
  </p>
  <p id="246">
    <text>
        [p]Az előszobában álltok. A lakás tulajdonosa rosszindulatúan méreget, aztán félperces kínos hallgatás után kérdéseket zúdít rád:[/p]
        [p]– Semmit sem fogsz összemocskolni? Drogozol? Cigizel? Iszol? Mekkora a családod? Gyakran fognak ide járni? És a haverjaid? Ők sem mocskolnak össze semmit? Mit dolgozol? Ki tudod majd mindig fizetni? Nem fogod zavarni a szomszédokat? Mikor jársz haza? Van barátnőd? Az ő családja ide fog járni?[/p]
        [p]Csak akkor hagyja abba, amikor hátrálni kezdesz, s köszönés nélkül halkan becsukod az ajtót. Ismét nekivágsz a városnak. Jó lenne mielőbb szállást találnod, mert délutánra be kell érned a munkahelyedre.[/p]
    </text>
    <next id="272"></next>
  </p>
  <p id="247">
    <text>
        [p]A nővér tessék-lássék elrendezi az ágyadat, és elmegy az orvosért. Dr. Viszlicsenyi főorvos az ágyad elé lép, végignéz a lábadon. Könyörgő tekintetedet semmibe véve hátat fordít, és kisétál a kórteremből. Utána ordítasz:[/p]
        [p]– Doktor úr, jöjjön vissza![/p]
        [p]– Mit akar?[/p]
        [p]Elmondod, hogy ennél azért többet várnál. Viszlicsényi elvörösödik, aztán közli veled, örülj, hogy egyáltalán felvett. Visszazuhansz a párnádra, és nem szólsz többet. Elhatározod, hogy megpróbálsz beszélgetőtársra lelni.[/p]
    </text>
    <random diceConfig="1d6">
      <result min="1" max="2">
        <next id="319"></next>
      </result>
      <result min="3" max="6">
        <next id="268"></next>
      </result>
    </random>
  </p>
  <p id="248">
    <text>
        [p]Veszel egy új mobilt és néhány ruhát, benézel pár játékterembe. Igyekszel gengszternek látszani, minden mozdulatod hangsúlyosabb, erőszakosabb lesz. Délután először csörren meg a telefonod: Bulldog bíz meg egy feladattal. Éjfélkor találkozol a többiekkel, akik húzódozva, de elfogadják, hogy velük tarts. Leparkoltok egy kispesti kertes ház előtt, két ember az utca végében figyel, egy átmászik a kerítésen. Tompa reccsenést hallasz, a kertkapu kinyílik, ott a zsákmány: egy Skoda Octavia és egy Ford Transit. Zoli az órájára mutat, rázni kezdi a fejét. Halkan magyarázni kezd, a zárba illeszted a csavarhúzódat.[/p]
    </text>
    <random diceConfig="1d6">
      <result min="1" max="1">
        <next id="300"></next>
      </result>
      <result min="2" max="2">
        <next id="43"></next>
      </result>
      <result min="3" max="3">
        <next id="300"></next>
      </result>
      <result min="4" max="4">
        <next id="43"></next>
      </result>
      <result min="5" max="5">
        <next id="300"></next>
      </result>
      <result min="6" max="6">
        <next id="43"></next>
      </result>
    </random>
  </p>
  <p id="249">
    <text>
        [p]Jól érzed magad. Elkezdtél cigányul tanulni, és az angoltanfolyam is hamarosan beindul. Egyre ügyesebb vagy, már te segítesz az újaknak eligazodni a pályázatok között.[/p]
        [p]Sokat időzöl bent az alapítványnál, kezded magad alkalmazottnak érezni. Szorgalmasan segítesz, és egyre több munkát adnak, élvezed, hogy szükség van rád.[/p]
    </text>
    <victory />
  </p>
  <p id="250">
    <text>
        [p]Karba tett kézzel fogad a házmester.[/p]
        [p]– Nézze, Csapó úr, mi soha senkinek nem ártottunk! – mondod, és az orra alá dugod a levelet. Épp csak belepillant, aztán kijelenti, hogy ő ezt sosem látta, és semmi köze hozzá.[/p]
        [p]– Mit képzelnek magukról, hogy csak úgy nekiállnak meggyanúsítani a tisztességes polgárokat! Örüljenek, hogy van hol lakniuk, úgyis csak felszedik a parkettát – majd hátraveti a fejét, és az ajtóban felbukkanó feleségére sandít.[/p]
        [p]– Imre, ne idegeskedj! – mondja az asszony –, gyere inkább be, kész a vacsora. Maguk meg minek csinálják itt megint a felfordulást? Menjenek szépen haza! Zsolti, te meg azonnal menj vissza! – rivall rá hirtelen a baseballütővel kicsörtető fiára.[/p]
        [p]Felszaladtok az emeletre és bezárkóztok. Vica magába roskad, és mikor fegyver után kutatsz a konyhában, zokogni kezd, úgyhogy inkább elrakod a kést.[/p]
    </text>
    <random diceConfig="1d6">
      <result min="1" max="4">
        <next id="281"></next>
      </result>
      <result min="5" max="6">
        <next id="145"></next>
      </result>
    </random>
  </p>
  <p id="251">
    <text>
        [p]Becsukod a szemedet, koncentrálsz. Felrémlik néhány szálláslehetőség, amit a hajléktalanok javasoltak. Még a címre is emlékszel, és arra, hogy az „Öreget”, Ferit kell keresned.[/p]
        [p]Felkeresed. Az Öreg barátságosan fogad, egy kis szobában üldögél, és alig hogy elkezdesz panaszkodni, munkát ajánl: egy hajléktalanszállóra keresnek portást. Meghatottan hálálkodsz, és körülményesen elmeséled, hogy a házinénid is ki akar rakni.[/p]
    </text>
    <next id="23"></next>
  </p>
  <p id="252">
    <text>
        [p]Az iskolát abba kell hagynod. Nincs időd a munkakeresős, albérletező, menekülő félélet mellett a tanulásra. Egy darabig még küzdesz. Újra és újra fellapozod a könyveidet, elszántan magolni kezdesz, aztán szomorúan rakod el őket, mikor munkakeresésre indulsz. Egyik nap bemész, hogy rávegyed az igazgatót, engedélyezzen egy év halasztást. A programigazgató titkárnője, akinek elsőként mondod el, miért jöttél, negyedórát könyörög, hogy ne lépd át az iroda ajtaját:[/p]
        [p]– Most egy évet, egy év múlva újra egy évet, aztán soha, egyikőtök se jön vissza... – mondja neked a titkárnő.[/p]
        [p]– De én igen – válaszolod elszántan.[/p]
    </text>
    <next id="98">Ha bemész az irodába, és elmondod a programigazgatónak, hogy miért jöttél</next>
    <next id="310">Ha inkább elhatározod, hogy bármi is történjék, de leérettségizel</next>
  </p>
  <p id="253">
    <text>
        [p]Tétován veszed át a feléd nyújtott cekkert, kíváncsian figyeled az alján bugyogó löttyöt. Belebámulsz Kristóf arcába. Nagyot szippantasz a zacskóból. Rosszul leszel, hányingerrel küszködve, félájultan zuhansz Kristóf mellé.[/p]
        [p]Az esés egyáltalán nem fájt. Szívsz megint, és bódultan vigyorogsz. Semmi nem zavar, csak a félelem, hogy ez egyszer véget ér. Hörögsz, próbálsz az ajtóra koncentrálni. Be kéne csukni, mert meglát valaki.[/p]
    </text>
    <random diceConfig="1d6">
      <result min="1" max="3">
        <next id="49"></next>
      </result>
      <result min="4" max="6">
        <next id="27"></next>
      </result>
    </random>
  </p>
  <p id="254">
    <text>
        [p]Csak a harmadik rendelőben látnak el, a többiből kidobnak. A szállóba egy darabig nem mered betenni a lábadat. A külsőd olyan riasztó, hogy csak éjjel merészkedsz fel a buszokra – nappal rendszerint a sofőr vagy egy felháborodott utas rugdos le a lépcsőn. A budai hegyekben találsz egy elhagyott kuckófélét, az ment meg a fagyhaláltól. Az erdőlakó hajléktalanok – kasztod legönérzetesebb csoportja – visszakergetnek a városba. A helyzeted kilátástalan, néha már elméd épségét félted. Minden idődet az élelem, a pia és a szálláshelykeresés tölti ki. A magánnyal is küzdesz, lázasan kutatsz új ismeretségek után.[/p]
    </text>
    <next id="72"></next>
  </p>
  <p id="255">
    <text>
        [p]Negyven percet várat. Aztán azzal fogad, hogy csalódott benned. Azt mondja, átverted őt. Kínosan érzed magad, az ékszerügyről beszél, hogyan is gondolhattad, hogy titokban marad.[/p]
        [p]– Hazudtál nekem. Most mit csináljak veled? – Tudod, hogy a kérdés költői, nem te fogod megválaszolni. Bocsánatot kérsz, elismered a hibádat.[/p]
    </text>
    <random diceConfig="1d6">
      <result min="1" max="4">
        <next id="328"></next>
      </result>
      <result min="5" max="6">
        <next id="147"></next>
      </result>
    </random>
  </p>
  <p id="256">
    <text>
        [p]Az érettségid rengeteg állás betöltésére jogosít fel, nem kell építkezéseken gürcölnöd, akár még irodai munkát is vállalhatsz. Örömöd a telefonkagylóra vetett első pillantással alábbhagy, és megvárod, amíg barátnőd elmegy otthonról. Most nincs szükséged a roma öntudatot örökké számonkérő Vicára. Órákon át telefonálsz, a beszélgetések elején közlöd, hogy cigány vagy. Ha a vonal végén hümmögnek vagy lázasan keresni kezdik a főnököt, már tudod, hogy vesztett ügy, de legalább megspórolsz magadnak egy utat. Három helyen azonban nem tulajdonítanak jelentőséget származásodnak – ezeken érdemes lesz próbálkoznod.[/p]
    </text>
    <next id="36">Ha postára akarsz menni levélfeldolgozónak</next>
    <next id="96">Ha egy külvárosi óriásáruházban akarsz dolgozni</next>
    <next id="285">Ha a telefonközpontban</next>
  </p>
  <p id="257">
    <text>
        [p]Óriási szerencséd volt, ez az egyetlen kétágyas szoba. Misu bá', a szobatársad nagy tekintélynek örvend, s ez mindeddig megóvott a konfliktustól. Néha, ha veszekedés támad a szállón, Misu bá' tesz igazságot a felek között. A pénzed fogytán, elszántan figyeled a szobákat reggelente elhagyó társaidat. Misu bá'-ról tudod, hogy régi Moszkvás, az embervásárban is súlya van a szavának. Egy reggel vele tartasz. Nagyon hűvös van, mászkálsz ide-oda, egyszer csak a semmiből előbukkan három rohamrendőr. Mindenki megelevenedik. Kisebb csoportokra válnak szét, lázas kávé- és újságvásárlásba fognak, néhányan beállnak a villamosmegállókba. Misut nem látod, idegesen téblábolsz.[/p]
    </text>
    <next id="170">Ha a büfék felé indulsz</next>
    <next id="78">Ha inkább beállsz egy megállóba</next>
  </p>
  <p id="258">
    <text>
        [p]– Itt a szaki Lajos rokona! – rikkant Bulldog. A felismeréstől boldogan lépsz felé.[/p]
        [p]– Tudtam, hogy nálam fogsz kikötni! – fogad kedélyesen, ismét lelkedbe vésve, hogy sorsod mindenki előtt nyitott könyv. Dicséri Ákost, a sikeres munkaerő-toborzásért, majd Malájra, egy disznóképű kisfőnökre bíz. Maláj zsörtölődik, hetek óta veszít a kártyán. Felvilágosít, honnan ismeri a nagybátyádat: régen asztalos volt, a társaság felénél ő építette a lambériát. Majd váratlanul elköszön, de kiadja a parancsot: holnap tízkor ugyanitt! Fura kérdésekkel telve utazol haza, de megnyugtat, hogy simán kifizetheted a házinénit.[/p]
    </text>
    <next id="318"></next>
  </p>
  <p id="259">
    <text>
        [p]– Jó napot! – köszönsz félhangosan, és a polcok felé indulsz.[/p]
        [p]– Szia, segíthetek?[/p]
        [p]– Azt a nadrágot szeretném felpróbálni, ami a kirakatban van.[/p]
        [p]Az eladólány elsétál, te pedig követed. Nem tudod, mi a méreted, ezért kettőt viszel a próbafülkébe. A nagyobbik pont jó. Épp készülsz levenni, mikor a lány kedvesen megkérdezi, megfelelő-e a méret.[/p]
        [p]Szívesebben mennél az új nadrágban haza, de visszaöltözöl a régibe. A pénztárhoz mész. Alig marad pénzed, de nagyon örülsz a szerzeményednek. Borravalót is adsz, a blokkal együtt a pulton hagyod.[/p]
    </text>
    <next id="177"></next>
  </p>
  <p id="260">
    <text>
        [p]– Hát, az a helyzet Gazsikám, hogy már nem kell nekünk senki sem. Hát ez van, sajnos – mondja, majd elneveti magát és visszatolja a súlyos kaput.[/p]
        [p]Vizes nadrágod a lábadra tapad. Nem pazarlod tovább drága idődet, és nem teszel le konok tervedről, hogy végre munkát találj. Eszedbe jut Ákos, aki múltkor sok pénzzel kecsegtetett, ha hajlandó vagy kockáztatni egy kicsit.[/p]
    </text>
    <next id="346">Ha úgy döntesz, hogy telefonálsz Ákosnak</next>
    <next id="193">Ha inkább még kísérletezel a másik gondnoki állással</next>
  </p>
  <p id="261">
    <text>
        [p]Kimerülten mászkálsz a pályaudvar bódéi között, majd ötlet híján lemész az aluljáróba.[/p]
        [p]– Dioptriás olvasóóószemüveget! Öt csoki csak egy százas! – üvölti a füledbe két árus. Riadtan félrelépsz, majdnem összetaposol egy köteg paprikát. Átverekszed magad az áruhalmon és a vásárlókon. Egy újságosnál érdeklődsz, merre van a legközelebbi szálloda, bizonytalanul útbaigazít. Egy kisfiú rohan le a lépcsőn, és keresni kezdi az anyukáját. Öt másodperc múlva egy lélek sincs az alagútban, leszámítva két rendőrt. Elindulsz a megadott irányba.[/p]
    </text>
    <next id="348"></next>
  </p>
  <p id="262">
    <text>
        [p class="inlineImage"][img src="resources/solo2/262.jpg" /][/p]
        [p]– Mutassa a táskáját! Mi van benne?[/p]
        [p]– Semmi, a ruháim – válaszolsz, de belátod, feleslegesen. Elkezded kipakolni a cuccaidat. Kínosan érzed magad, nagy kupac szennyest szorongatsz a kezedben. A rendőr sűrűn bólogat, és ühümözve biztat. Mikor már mindent kiszedtél, és egy csomó lepottyant a földre, egy oké-okéval befejezi, A személyidet még mindig nem adja vissza.[/p]
        [p]– Mit csinál itt? – kérdezi.[/p]
        [p]– Megyek enni, aztán meg haza – próbálsz válaszolni.[/p]
        [p]– Öhmm, aztán nem ám itt a fővárosban kihúzni a telet, meg csövezni, narkózni, ugye?[/p]
        [p]– Nem – válaszolsz. Visszakapod az irataidat, a két rendőr meg udvarias köszönés után visszaindul a kocsihoz.[/p]
        [p]Nagy halom ruhával ácsorogsz, majd szépen visszapakolsz, és nekivágsz keresni egy helyet, ahol nyugodtan megvacsorázhatsz.[/p]
    </text>
    <next id="221"></next>
  </p>
  <p id="263">
    <text>
        [p]Lármásan igyekszel felmelegíteni korábban kötött ismeretségeidet. Az összetartozás érzését próbálják benned felébreszteni. Hogy roma vagy, csak annyit jelentett eddig, hogy bántottak érte. Itt sem tudod elérni, hogy elfeledkezz a származásodról. Mindig minden arra emlékeztet. Elvárják egymástól, hogy „romaként éljék le mindennapjaikat”, és így váljanak a társadalom hasznos tagjává. Ez neked egyelőre sok, bár vonz a közösség, és megérintett a hangulata. Fél tíz körül hazamész, és tudod, hogy egy darabig nem jössz vissza. Ágyba bújsz, és felkészülsz a holnapi megpróbáltatásokra.[/p]
    </text>
    <next id="104"></next>
  </p>
  <p id="264">
    <text>
        [p]Makó Endre, egy vidéki fiú, minden hétfőn két szatyor otthonról hozott finomsággal érkezik. Ebéd közben elpanaszolod neki gondjaidat. Teli szájjal bólogat.[/p]
        [p]– Lehet, hogy ki tudlak segíteni. Van egy jó kis üzlet, beszállhatnál. Beszéd közben nyelvével egy hátramaradt húscafatot próbál kivájni a fogai közül. Mikor sikerül, érezhetően megnyugszik.[/p]
        [p]– Vannak ilyen cégek. Te lennél az elnök, nem lesz semmi dolgod, nincs semmid, amit elvehetnének. Érted már? Rád verik a köztartozást, amit aztán nem lehet behajtani![/p]
    </text>
    <next id="84">Ha kihasználod a lehetőséget</next>
    <next id="29">Ha túl kockázatosnak tartod az ajánlatot, és nem törődsz vele</next>
  </p>
  <p id="265">
    <text>
        [p]Öt perc múlva lesz nyolc, direkt előbb jöttél. Lehet, hogy egy reggelre elfelejtett derűs álom vagy a kellemes idő az oka, hogy úgy érzed, ezt ma biztosan megkapod. Hatan üldögélnek az előtérben, mindenki feszült. Egy titkárnő többször kinéz, biztatóan mosolyogva mondogatja, hogy nagy a munkaerőhiány, és legalább húsz jelentkezőt várnak.[/p]
        [p]Egyenként szólítanak, elsőnek egy nagydarab, negyvenes férfire kerül sor. Páran újsággal zörögnek, te csak a papírjaidat szorongatod izzadó tenyeredben. Harmincöt percet vársz – óráknak tűnik.[/p]
        [p]Harmadiknak hívnak be. A titkárnő megmutatja az utat, és te elindulsz a neonfényű folyosón. Kétszer balra kell fordulnod, utána egy vaslépcsőn felmenned, és ott vagy az irodában. A lépcső alján nagy levegőt veszel, hogy mikor felérsz, magabiztosnak tűnj. Elszántan elindulsz fölfelé.[/p]
        [p]Egyszer csak fentről kikandikál egy arc. A hozzá tartozó hangot már egy másodperccel előbb is hallottad, mikor a lépcsőfokok kongására dallamosan jónapotozni kezdett. Harmincöt éves lehet, kopott ing van rajta, bal kezében egy kolbász, azzal hadonászik. Mikor meglát, megtorpan, furcsa fintor fut át az arcán, talán egy néma hoppá is kicsúszik a száján. Könnyedén feléd kiált:[/p]
        [p]– Betelt, sajnálom, betelt![/p]
        [p]A korlátba kapaszkodsz, és azt hebeged-hápogod, hogy kint még ülnek, és azt mondták, van még hely.[/p]
        [p]– Tényleg roppantul sajnálom, talán majd legközelebb! – zárja le a vitát, majd dudorászva eltűnik a szemed elől. Még álldogálsz a lépcsőn, aztán lassan és bizonytalanul elindulsz lefelé. Sokan ilyenkor beszólnak vagy balhét rendeznek, de neked most ehhez sincs erőd. Bambulva támolyogsz ki az épületből.[/p]
    </text>
    <next id="63"></next>
  </p>
  <p id="266">
    <text>
        [p]Vica elnyer egy kétéves brüsszeli ösztöndíjat, és innentől kezdve egymást érik a veszekedések. Vica először el sem akarja fogadni, de te, igaz, hogy rettentő kétségbeesetten, azt mondod neki, hogy menjen. Utána te borulsz ki azon, hogy beleegyezett, aztán ő, hogy miért engeded el.[/p]
        [p]Végül elérkezik az indulás ideje, és a repülőtéren sírva fogadkoztok, hogy két év múlva ismét egymáséi lesztek. Kiborulsz, hetekbe telik, mire magadhoz térsz. Biztos vagy benne, hogy örökre elvesztetted szerelmedet. A rokonaival megromlik a kapcsolatod, és csak ritkán válaszolsz Vica leveleire. A régvolt szerelmi fészket is ott kell hagynod, ha nem találsz új munkát. Telefonálgatni kezdesz, járod a várost, és egyre nagyobb félelemmel költöd el maradék pénzedet.[/p]
    </text>
    <next id="252"></next>
  </p>
  <p id="267">
    <text>
        [p]Nekiállsz telefonálni. Néha hivatalosan, máskor ömlengve darálod el nevedet és szándékaidat, néha odabiggyeszted, hogy cigány vagy. Az idő sürget, hadjáratod végül sikerrel jár. Három helyen számítanak rá, hogy holnap munkába állsz, egyiknél sem beszéltél a származásodról.[/p]
    </text>
    <next id="131">Ha gondnokként akarsz dolgozni egy nyugdíjasklubban, és a belváros felé veszed az irányt</next>
    <next id="193">Ha inkább a kissé homályos épületfelügyelési munkakör betöltése minden vágyad</next>
    <next id="394">De ha telepőrzéssel kívánsz pénzt keresni</next>
  </p>
  <p id="268">
    <text>
        [p]Hiába próbálsz beszédbe elegyedni bárkivel is, nem megy. A legtöbben szótlanul bámulnak a semmibe, vagy újságjaikba temetkeznek. A lábad szerencsére szépen gyógyul, az orvos napjában többször rád néz.[/p]
    </text>
    <random diceConfig="1d6">
      <result min="1" max="3">
        <next id="208"></next>
      </result>
      <result min="4" max="6">
        <next id="90"></next>
      </result>
    </random>
  </p>
  <p id="269">
    <text>
        [p]Tekeregsz a városban, úgy érzed, semmit sem értél el az elmúlt hónapokban. A fapad az utolsó állomás. A hajléktalanszálló helyett sokan inkább az utcát választják, ott ugyanis nem kell százágyas szobákban zsúfolódni. Reménykedsz, hogy találsz mást, mielőtt eljöttél, a szobatársad is ajánlott egy munkát. Egy idős házaspár telkét kéne rendben tartani a hegyen, cserébe egész télen ott lehet lakni.[/p]
    </text>
    <next id="299">Ha megpróbálsz felvételt nyerni egy másik átmeneti szállóba</next>
    <next id="33">Ha inkább az öregek telkén húznád ki a telet</next>
  </p>
  <p id="270">
    <text>
        [p]Akkor buksz le, mikor egy kocsmában a haverjaid zsebét vizsgálgatod. Pénz kellett, mert elfogyott a piád. Borzasztóan elvernek. Többé senki sincs, akire támaszkodhatnál, ismét a mélybe süllyedsz. Eldöntötted, hogy nincs miért életben maradnod: minden percedet az ivásnak és alkalmi ivócimborák keresésének szenteled. A nyár sem hoz enyhülést, de legalább nem fázol. Aztán eltűnsz, és néhány kisgyerek találja meg a holttestedet egy töltés melletti félméteres pocsolyában. Leírtad magad, beleestél, és nem tudtál kimászni. A törvényszéki orvosok alig vizsgálnak meg. Mosdatlan, rothadó testedet önkormányzati deszkakoporsóba zárják. Kalandod itt véget ér.[/p]
    </text>
    <victory />
  </p>
  <p id="271">
    <text>
        [p]Ha nem gond, akkor beköltözöm – mondod Terikének. Lepakolsz, és jelzed, hogy szeretnél egyedül maradni. Terike kissé megbántva a konyhába megy, és nekilát rendet tenni. Kis idő múlva követed őt, majd odaadod a pénzét, és kitessékeled az ajtón. Hatalmasat kordul a gyomrod, vágyakozó pillantást vetsz Teri néni ottfelejtett kiflijeire. Elugrasz egy éjjelnappaliba, s közben beadod neki a kifliket. Arra gondolsz, hogy most kezdődik az igazi szabadság, senki sem szólhat bele, hogyan irányítod az életedet.[/p]
    </text>
    <next id="45"></next>
  </p>
  <p id="272">
    <text>
        [p]Ugrándozva haladsz a Peterdy utca öreg aszfaltján, a repedéseket kerülgeted. A harminckilences szám alá érkezel. Felgyalogolsz a negyedikre, becsöngetsz a virágokkal körülölelt ajtón. Egy aprócska nő dugja ki rajta a fejét, és döbbenten méreget. Ekkor veszed észre, hogy a gangra kiterített szőnyegen két roma férfi kártyázik.[/p]
        [p]– Ööö... maga közülük való? – kérdi a nő, és szorosan megmarkolja a kilincset.[/p]
        [p]– Még életemben nem láttam őket – válaszolod –, már ha erre gondol.[/p]
        [p]Eltart egy darabig, amíg a nő megfejti a válaszod értelmét. Aztán lebiggyesztett szájjal behúzza az ajtót.[/p]
    </text>
    <random diceConfig="1d6">
      <result min="1" max="3">
        <next id="71"></next>
      </result>
      <result min="4" max="6">
        <next id="140"></next>
      </result>
    </random>
  </p>
  <p id="273">
    <text>
        [p]A szórakozóhely bejáratánál félősen húzódsz társaid mögé, onnan méregeted a kidobókat. Meglepődsz, hogy nem történik semmi fennakadás. Odabent mindenki roma. A társaság ismét a két vezéralak köré tömörül, két egymástól távol eső asztalnál. Sután álldogálsz a két csoport közt.[/p]
    </text>
    <next id="210">Ha a Lacus vezette harsányak közé ülsz</next>
    <next id="10">Ha inkább a komolyakat választod</next>
  </p>
  <p id="274">
    <text>
        [p]Na jó, menj be, kishaver! – röhögi el magát a férfi. – Nagyon rám ijesztettél, ma éjjel biztos nyugtalanul alszom. Félrelép, és mikor elhaladsz mellette, egy méretes bokszert húz elő a zsebéből. Egy pillanatra az öklére csúsztatja. Csak hogy jól aludjak! – teszi hozzá.[/p]
        [p]– Rendben – dörren rád egy férfi, valószínűleg az üzletvezető. – Vásároljál, de figyelni foglak, és ha bármit látok, leépítelek. Ja, és ha fizettél, eltűnsz, és többet ne lássalak itt![/p]
        [p]Sietősen összeszeded a szükséges élelmiszereket, közben állandóan hátrafordulsz, de a személyzet már nem törődik veled.[/p]
        [p]Hazafelé azon töröd a fejed, hogy végül miért engedtek be. Lehet, hogy megijedtek tőled; féltek, hogy túl nagy balhét csinálsz. Na mindegy, rohadt egy hely ez, többé nem mész még a környékére sem. Elhatározod, hogy holnap keresel egy másik boltot, most pedig, mivel már hazaértél, vacsorázol és hallgatod a kisrádiódat.[/p]
    </text>
    <next id="53"></next>
  </p>
  <p id="275">
    <text>
        [p]A net egyszerűen óriási. Beírod a keresőprogramba, hogy „cigány”, és tucatnyi alapítvány címére és legalább ennyi, a fajtád bebörtönzését, kiirtását szorgalmazó törzsasztalra és weblapra bukkansz. Elidőzöl az [i]Irredenta versek az ezredfordulón[/i]című kiadványnál: elolvasod az [i]Öld a cigányt, ahol éred, azzal is a békét véded[/i]című verset. Némi irigységgel veszed tudomásul, hogy ezek az oldalak lényegesen több figyelmet szentelnek a [i]nemzet ellen állandó aknamunkát folytató gyökértelen patkány zsidóságnak[/i], mint a [i]szennyes lelkű tolvaj félállat cigányoknak[/i]. Törni kezded a fejed, hogy miért, de közben rád jön a szükség, és kilopakodsz a folyosóra. Fényesség szűrődik ki a WC-ből, benyitsz.[/p]
    </text>
    <next id="119"></next>
  </p>
  <p id="276">
    <text>
        [p]Napokig nem történik semmi, aztán vagy hatszor kihallgatnak. A jogvédők találtak két tanút, akik egy szemközti boltból látták, mi történt valójában a parkban. Közeledik a tárgyalás időpontja. Közben dolgozol, tanulsz, iskolába jársz. Aztán eljön a tárgyalás napja, izgatottan, bosszúszomjasan készülődsz.[/p]
    </text>
    <itemCheck id="32" type="section">
      <have>
        <next id="203"></next>
      </have>
      <dontHave>
        <next id="56"></next>
      </dontHave>
    </itemCheck>
  </p>
  <p id="277">
    <text>
        [p]Elvezetnek. Három és fél évet kaptál, amiből kettőt biztosan le kell ülnöd. Több társad is szabadon távozik a tárgyalásról.[/p]
        [p]– Annyi minden lehettem volna! – fakadsz ki az ügyvédnek, aki néhány biztató szó után magadra hagy. A rabszállítóban már egy fokkal jobban érzed magad. Most egy időre biztonságban leszel.[/p]
        [p]– Se pia, se drog, csak nyugalom! – fogadkozol, s szinte elégedetten léped át a börtön kapuját. Talán lesz időd összeszedni magad. Kapsz néhány ruhát, aztán a zárkádig kísérnek.[/p]
    </text>
    <random diceConfig="1d6">
      <result min="1" max="2">
        <next id="31"></next>
      </result>
      <result min="3" max="6">
        <next id="357"></next>
      </result>
    </random>
  </p>
  <p id="278">
    <text>
        [p]A papnak nem szólhatsz, ez világos, azonnal kidobatná Kristófot. Ha viszont más veszi észre, lehet, hogy értesíti a rendőröket. Ténferegsz egy ideig, aztán visszamész a bódéhoz. Megragadod Kristóf kezeit, körbenézel, majd elvonszolod a templomkert végébe, egy fa alá. Legalább nem a szerszámokat okádja le, ha magához tér. Visszaballagsz a létrádhoz, és kora estig dolgozol. Ma újabb találkozót tartanak a fiatalok, te pedig megígérted, hogy elmész.[/p]
    </text>
    <next id="116"></next>
  </p>
  <p id="279">
    <text>
        [p]Jobban szeretnéd magadban eltölteni az éjszakát, tudtukra adod, hogy fáradt vagy, hagyjanak pihenni. Felháborodnak, és hadonászva magyarázzák, hogy ez az ő helyük, keress másikat, vagy megjárod. Némán nézed őket, aztán egy borospalackot, amivel ártatlanul melletted csapkodnak, támadónak vélsz. Megijedsz és felugrasz. Ettől viszont ők rémülnek meg, egyikük hanyatt esik, a többi káromkodva visszavonul. Megint teljes a csend, de fél szemmel a terepet kémleled. Pár óra múlva világosodik, addig csak nem történik semmi. Holnap úgyis újra puha ágyikóban alszol.[/p]
    </text>
    <next id="8"></next>
  </p>
  <p id="280">
    <text>
        [p class="inlineImage"][img src="resources/solo2/280.jpg" /][/p]
        [p]Félsz, kimerült vagy, de még a nyomodban vannak, Megbotlasz, elesel. Az üldözés óráknak tűnt, pedig egy percig sem tartott. Reménykedsz, hogy egy-két pofonnal megúszod. Egyre többen gyűlnek köréd, rugdalnak, szidalmaznak. Egy vasalt bakanccsal bevitt célzott rúgás mellbe talál, hanyatt esel, bevered a fejed a vaskorlátba. Széteső tudatoddal már képtelen vagy felfogni a körülötted zajló őrjöngést. Egy szirénahang az utolsó élmény, amit érzékelsz. Kórházba szállítanak, többször megműtenek. Október tizennyolcadikán esel kómába. Kalandod itt véget ér.[/p]
    </text>
    <victory />
  </p>
  <p id="281">
    <text>
        [p]Reggel elmentek a jogvédőkhöz. Elmondjátok a történteket, türelmesen válaszolgattok a kérdésekre. Kevés esély van az ügy tisztázására, de rájuk számíthattok. Féltek hazamenni, és hiába sikerülne megindíttatni a nyomozást, nem fogjátok biztonságban érezni magatokat. Az irodában egy másik albérletet ajánlanak. Egy általuk felügyelt család tegnap hagyott ott egy olcsó lakást, ha gondoljátok, beköltözhettek. A bérlet szinte ugyanannyi, ez is a kilencedik kerületben van. Azonnal igent mondtok, de remélitek, hogy a fenyegetés ügyében igazságot szolgáltatnak nektek.[/p]
    </text>
    <random diceConfig="1d6">
      <result min="1" max="2">
        <next id="186"></next>
      </result>
      <result min="3" max="6">
        <next id="340"></next>
      </result>
    </random>
  </p>
  <p id="282">
    <text>
        [p]Lelkesedésed hamar alábbhagy. A partik látogatói nincsenek oda az ötlettől, hogy egy cigánytól vásároljanak. A szabályok még a drogoknál is erősebbnek bizonyulnak. Készleteid egyre apadnak; beleeszel, szívsz és nyalsz mindenbe, amit el akartál adni.[/p]
        [p]Heroin! – kapsz észbe. Azt kell árulni. Akik veszik, bármit megtesznek érte. Főleg külföldiek kezében vannak a vonalak, ezekre kell ráállni. Két hetet kutatással töltesz, egy ismerősödtől szerzel húsz grammot, és elkezdesz a pályaudvarok, parkok és aluljárók környékén őgyelegni. A fogyasztók hamar rád találnak. Nemsokára tíz embert látsz el anyaggal. Ismét van annyi pénzed, hogy albérletbe menj. Bár nem akarod bevallani, te is éppúgy drogfüggő vagy, mint azok, akiknek terítesz. A többiek egyszerűen nem tartanak mértéket – gondolod. Elhatározod, hogy nagyobb tételben fogsz játszani.[/p]
    </text>
    <random diceConfig="1d6">
      <result min="1" max="3">
        <next id="338"></next>
      </result>
      <result min="4" max="6">
        <next id="192"></next>
      </result>
    </random>
  </p>
  <p id="283">
    <text>
        [p]Talán jól döntöttél. Leszegett fejjel mész dolgozni nap mint nap, s pár hónap után főnökeid tudomásul veszik, hogy a link és állandóan cserélődő munkások között te vagy az egyetlen megbízható ember. Az örökös emelgetéstől fáj a hátad, de nagyon megizmosodsz, s egy nap magához int a biztonsági osztály vezetője. Pár hét múlva már őrző-védő egyenruhában feszítesz, s Vica viszolyogva ugyan, de elfogadja, hogy a barátja elkötelezte magát ennek az erőszakos világnak. Azzal cukkol, hogy csak azért kellesz, mert alkalmazóid remélik, hogy te majd távol tartod a roma tolvajokat. Büszke vagy, hogy cigányként megálltad a helyed, végzed a munkádat, pénzt keresel. Tudod, hogy ennél többre nem számíthatsz, s mikor megszületik az első gyereked, a családodon kívül nem érdekel többé semmi.[/p]
    </text>
    <victory />
  </p>
  <p id="284">
    <text>
        [p]Még Bulldog, a nagyfőnök is megkedvelt. Felszabadultan járod a várost, tudod, hogy erős vagy. Olyanokhoz tartozol, akik köpnek rá, mit várnak el tőlük, azt tesznek, amit akarnak. Egyre többet költesz, könnyedén szerzel barátnőket. Az érettségit ugyan sajnálod, lehetetlen lesz így letenni, de nem keseredsz el. Idővel tisztelni és becsülni fognak, te pedig megragadsz minden lehetőséget, hogy bizonyíts.[/p]
        [p]Egy nap felkeres Maláj embere. Azt mondja, valaki nem fizet a főnöknek, meg kéne magyarázni, kit is baszogat. Nem baj, ha nem vállalod, mert egy másik fiú nagyon akarja a melót. Figyelned kéne, nincs-e valaki a közelben.[/p]
    </text>
    <next id="14">Ha akarod ezt a munkát</next>
    <next id="248">Ha inkább elpasszolod másnak</next>
  </p>
  <p id="285">
    <text>
        [p]A felvételre váró kis csoport csak nehezen végez – leginkább miattad. Jövendőbeli alkalmazóitok téged háromszor annyit faggatnak, mint a többieket, s mikor kiderül, hogy tudsz beszélni, és még a kérdéseiket is érted, örömmel közlik, hogy megfeleltél. Két nap múlva már diszpécserként telefonálsz napi nyolc órát. Az örökös válaszolgatás egyre feszültebbé tesz. Pár hét elteltével a központ ajtaját átlépve teljes apátiába zuhansz: így ismételgeted a tanultakat, az eszed mindig máshol jár. Aztán élvezni kezded. A vonal másik végén nem tudják, hogy roma vagy, s titokban kiélvezel minden pillanatot, amikor elutasíthatsz valakit. Attól félsz, hogy majd észreveszik, és egy nap megdöbbenve olvasod a nevedet a hirdetőtáblára ragasztott listán.[/p]
    </text>
    <next id="245"></next>
  </p>
  <p id="286">
    <text>
        [p]Komoly képet vágva azt mondja:[/p]
        [p]– Na, pakoljad ki a zsebeidet ide, a kocsi tetejére! Maradék pénzeden, lakáskulcsodon és egy gyűrött zsebkendőn kívül nincs nálad semmi.[/p]
        [p]– Hol vetted a nadrágot? – Elmondod, mikor és hogyan vásároltad.[/p]
        [p]– Mutasd akkor a blokkot! – Zavarba jössz, és elkezded magyarázni, hogy az nincsen, de esküszöl, hogy most vetted, és megkérdezhetik az üzletben.[/p]
        [p]– Arra nekünk nincsen időnk. Ezeket elrakhatja, ez viszont még nálunk marad – emeli magasra két ujja közé csíptetett személyidet. – Tisztázzuk ezt az egészet. Már épp hisztiznél, mikor recsegni kezd a cébéjük. Annyit hallasz, hogy sietnünk kell. A rádió sistereg tovább, az egyik odaszól neked:[/p]
        [p]– Most mázlid volt. Visszaadja az igazolványodat, gyors viszláttal beszállnak a kocsiba, és elhúznak. Megkönnyebbülten folytatod utadat.[/p]
    </text>
    <next id="106"></next>
  </p>
  <p id="287">
    <text>
        [p]Végigtelefonálod az összes címet, elnézést kérsz a zavarásért. Mindenhol szívesen találkoznának veled, de csak holnap. Késő van, immár tényleg nincs hova menned. Fogalmad sincs, mit kell tenni ilyen helyzetben. A hotel túl sokba kerül, utána nem maradna pénzed albérletre. A hűvös budapesti éjszaka amúgy izgalmas is lehet. Ha meg nem, hát az se baj. Letelepszel a Jászai Mari téren, és unottan figyeled a kószálókat. Végigdőlsz a padon, a táskádat a fejed alá teszed, és félálomban hallgatózol.[/p]
        [p]– Csajok! – ülsz fel hirtelen, és kíváncsian vizslatod a padod mellett cseverésző csoportot. Amikor észrevesznek, sikoltozva futnak a park másik végébe. Ásítozva próbálsz úrrá lenni a rohamokban rád törő álmosságon. Visszafekszel a padra. Elolvasod a padfirkákat, bódultan bámulod az elsuhanó felhőket. Fázósan állsz fel a padról, és elhatározod, hogy cselekszel.[/p]
    </text>
    <next id="164">Ha elmész átmelegedni valami presszóba</next>
    <next id="105">Ha inkább sétálgatni akarsz</next>
  </p>
  <p id="288">
    <text>
        [p]Bemész az irodába, hogy elintézzétek a papírmunkát. Bent megkérdezik, mit akarsz.[/p]
        [p]– Csak aláírni a szerződést, meg megbeszélni a feltételeket – válaszolsz.[/p]
        [p]– Miről beszél? Mit akar maga aláírni?[/p]
        [p]– Most beszéltem a vezetővel. Azt mondta, minden rendben van, gondoltam...[/p]
        [p]– Ja, a munkára! Nem, nem. Sajnos most nem áll módunkban felvenni. Megfelelt, de már nincs hely, próbálja meg talán egy fél év múlva.[/p]
        [p]Elköszönsz, és egy darabig még keresed a férfit, akivel beszéltél. Nem találod, de úgysem történne semmi. Elhagyod a raktárt.[/p]
    </text>
    <next id="63"></next>
  </p>
  <p id="289">
    <text>
        [p]Néhány fiúval nekiállsz elhordani a romos fal tövébe összehordott sittet. Hétszeres erővel dolgozol. A többiek elismerő pillantásokat vetnek rád, jókedvvel vesznek körül. Munka után bemész a plébániára, beszélgetsz a pappal. Ő is állami gondozott volt, még amikor levitézlett BM-esek alkották a nevelőgárda jó részét.[/p]
        [p]–  Akik velem együtt kerültek ki onnan, majdnem mind bűnözők lettek. Nem is tehettek mást. Ha mindenki rossznak hisz, rossz leszel. – Sokáig mesél. Régen postás volt, nagyon szerette, csak utána kezdett el papnak tanulni. Lehet, hogy találtál egy barátot.[/p]
    </text>
    <next id="194"></next>
  </p>
  <p id="290">
    <text>
        [p]– Mi köze a bőrszínemnek ahhoz, hogy feltúrták a várost? Mitől vagyok én rosszabb, mint te? A múlt héten meg te mentél el előbb fél órával! Akkor ki volt a büdös cigány?[/p]
        [p]Kicsit leállsz, nem hergeled magad tovább. A két férfi összenéz, Bandi a szája szélét harapdálja.[/p]
    </text>
    <random diceConfig="1d6">
      <result min="1" max="2">
        <next id="123"></next>
      </result>
      <result min="3" max="6">
        <next id="315"></next>
      </result>
    </random>
  </p>
  <p id="291">
    <text>
        [p]A férfi kiszáll, értetlenül körülnéz, aztán derekasan kifizet mindenkit. Négyezer forintot kaptál, elégedetten gyűröd a pénztárcádba. Hazafelé menet nem bírod ki, hogy ne vegyél ezt-azt. Otthon kirakod magad elé megmaradt pénzedet, és megesküszöl ismeretlen szüleid hollétére, hogy ezentúl tényleg félreteszel valamennyit. Leballagsz az utcára, veszel néhány újságot, hamburgert, elemet a walkmanbe, amit még a múlt héten szereztél, egy pár új alsóneműt. Tizenhét forinttal mész haza, kóvályogva bámulsz magad elé. Holnap megint munkát kell keresned.[/p]
    </text>
    <next id="175"></next>
  </p>
  <p id="292">
    <text>
        [p]Tekla, a munkaadód már vagy félórája elment, és a kutyák türelmetlen mozgolódásba kezdenek. Éjfél körül a rendületlenül támadó szúnyogok visszahúzódnak, s marad a mindent körülölelő kutyaszarszag. A kennelekhez rohansz, eszedbe jut, hogy a kutyáknak esténként rövid egészségügyi sétát kell tenniük. Bemész a kiképzők bódéjába, kihozol egy pórázt, és egyenként megsétáltatod a kutyákat. Kipucolsz huszonhét ólat, és lefürdetsz ugyanennyi állatot.[/p]
        [p]Reggel négy óra van. Szörnyen elfáradsz, de megérte; a kutyákat nagyon megkedveled, a szelídebbekkel reggelig játszol. Nyolc órakor öt nagydarab, kopaszra borotvált férfi sétál be a telepre. Furán méregetnek. Minden bizonnyal ők a kiképzők.[/p]
    </text>
    <random diceConfig="1d6">
      <result min="1" max="3">
        <next id="378"></next>
      </result>
      <result min="4" max="6">
        <next id="26"></next>
      </result>
    </random>
  </p>
  <p id="293">
    <text>
        [p]Az első kihallgatás a szokásos módon zajlik – órákig vallatnak, papírokat dugdosnak az orrod alá. Szótlanul tűröd a tiszt szavait: „Szívjátok az ország vérét, mind ilyenek vagytok! Igen, azért verünk, mert utáljuk a cigányokat!” A harmadik nap végén elrendelik az előzetes letartóztatást. Bevisznek a Gyorskocsi utcába, és foglyosítanak. Kapsz két lepedőt, egy műanyag tálat, egy poharat, és a celládhoz kísérnek. A veréseknek valószínűleg vége, de nem tudod, hogy ki vagy kik várnak a cellában.[/p]
    </text>
    <random diceConfig="1d6">
      <result min="1" max="3">
        <next id="200"></next>
      </result>
      <result min="4" max="6">
        <next id="373"></next>
      </result>
    </random>
  </p>
  <p id="294">
    <text>
        [p class="inlineImage"][img src="resources/solo2/294.jpg" /][/p]
        [p]Huang elmondja a címet, és eltűnik a ruhahegyek között. Másnap kora reggel kimész Budaörsre a raktárakhoz, Huang a parkolóban vár. Fáradtan rád pillant, majd megszólal:[/p]
        [p]– Munka szokásos. Cuccot rámolsz, pakolsz. Van másik fiú is, Gyuri. Ott, azok a mi furgonjaink.[/p]
        [p]Félnapi gürcölés után rájössz, hogy bár a munka meglehetősen fárasztó, sokat tanulhatsz. Számtalan ember és számtalan holmi a világ legkülönbözőbb helyeiről; pitiáner bűnözök és kisstílű ügyeik, az őket zaklató vagy velük épp haverkodó rendőrök.[/p]
        [p]Már harmadik hete dolgozol Huangnak, és örömmel veszed észre, hogy a rövid ismeretség ellenére megkedvelt. Gyuri, akivel időközben összehaverkodtál, karon ragad, és egy bódé mögé vonszol.[/p]
        [p]– Huang azt mondta, hogy elutazik majdnem egy hónapra, és rád bízná az egyik raktár kulcsait. Itt maradunk az összes cuccával. Mozogjon egy kicsit az agyad! Na?[/p]
        [p]– Azt... azt akarod, hogy adjuk el mindenét, és lépjünk le?[/p]
    </text>
    <next id="124">Ha elfogadod Gyuri ajánlatát</next>
    <next id="316">Ha nem</next>
  </p>
  <p id="295">
    <text>
        [p]Egyre idegesebb leszel. Egy néni, aki pár másodperce még mögötted topogott, megkerül, és szó nélkül bemegy. Elönt a düh, rákiáltasz a férfira.[/p]
        [p]– Hé, hé, akkor ő mér' mehetett be!?[/p]
        [p]– Mert ő bemehet, érted? Bemehetnek, akik nem ma barnultak le, érted, kolompárlajcsi?[/p]
        [p]Nem tudsz megszólalni. Állsz, és vöröslő fejjel próbálsz kinyögni valami válaszfélét, de csak artikulálatlan hangok préselődnek ki a torkodon. A vásárlók egyik fele téged bámul, a másik meg igyekszik nagyon nem oda nézni.[/p]
        [p]– Bemegyek és kész! – vágod ki végül határozottan.[/p]
    </text>
    <random diceConfig="1d6">
      <result min="1" max="1">
        <next id="188"></next>
      </result>
      <result min="2" max="5">
        <next id="274"></next>
      </result>
      <result min="6" max="6">
        <next id="80"></next>
      </result>
    </random>
  </p>
  <p id="296">
    <text>
        [p]Felesleges lenne ezt erőltetni. Ők nem otthonban nőttek fel: tudják, mit jelent „cigánynak lenni”, valahol büszkék is rá. Megdöbbentő, hogy a klubban milyen természetességgel ejtik ki a cigány vagy a roma szót, sőt, még viccelnek is vele. Nem ismered sem a cigányok történetét, sem a nyelvüket. Tulajdonképpen annak örülnél a legjobban, ha nem lennél roma. Mennyi gondtól szabadulnék meg! – sóhajtasz fel, és hazaindulsz. A délutánt szunyókálással töltöd, csak este gondolsz arra, hogy miképpen fogsz majd pénzt keresni.[/p]
    </text>
    <next id="104"></next>
  </p>
  <p id="297">
    <text>
        [p]Kovácsék – furcsa módon – úgy fogadnak, mintha rég elveszett fiuk tért volna haza. Rövid udvariaskodás után kiderül, arra számítanak, hogy a bérleti díj csökkentésének fejében rendbe rakod a konyhát és kitapétázod az előszobát. Rövid gondolkodás után ráállsz, és ők átnyújtják az aprócska lakás kulcsait. Kis idő múlva rémülten rohansz a busz felé, fél órád van, hogy beérj dolgozni.[/p]
    </text>
    <next id="213"></next>
  </p>
  <p id="298">
    <text>
        [p]Szinte folyton részeg vagy, amikor dolgozni indulsz, még rá is töltesz. Olyan lettél, mint az alkoholisták, akiket az első időkben raboltál ki, és csak a többiek tekintete döbbent rá, hogy talán nincs minden rendben. Kevesebb melót kapsz, a régi embereid lekoptak. A bulik is furcsán sikerülnek: úgy érzed, a nagyok egyre kevésbé tartanak szalonképesnek. Egyik nap annyira leiszod magad, hogy üvöltözve érkezel meg a bérházba, ahol ki akartok rabolni egy lakást. A többiek megpróbálnak lecsendesíteni. Egyik társad dühösen felfeszíti az ajtót. A lakásban énekelni kezdesz, és a folyosóra dobálod, ami a kezedbe kerül. Társaid érzik, hogy nem úszhatjátok meg, de túl kapzsik, hogy elmeneküljenek. Megérkeznek a rohamrendőrök. Csak annyit érzel, hogy valaki fejbe csap. Egy cellában józanodsz ki.[/p]
    </text>
    <next id="293"></next>
  </p>
  <p id="299">
    <text>
        [p]Elképedve hallgatják, hogy az előző helyre azonnal bekerültél. Azt mondják, ez lehetetlen, vagy hihetetlen szerencséd volt. Ilyen viszont csak egyszer adódik az életben. Ha beadod a jelentkezési lapot, van rá esély, hogy lesz szabad hely, és persze rendelkezni kell munkaviszonnyal. Kedvetlenül kitöltöd a papírokat, aztán előkeresed a cigisdobozra firkantott telefonszámot, és felhívod az idős házaspárt.[/p]
    </text>
    <next id="33"></next>
  </p>
  <p id="300">
    <text>
        [p]Beindul végre az Octavia, tudod, hogy Zolinak ez nem tartott volna ilyen sokáig. Hozzáfogtok a Transit feltöréséhez. Ez már gyorsabban megy, öt perc múlva a kocsik az utcán vannak, indultok vissza a támaszpontra. Bulldog elégedett, hozzád vág egy köteg pénzt. A haszonnak csak töredékét kapod meg, de nem bánod. Boldogan mész haza, van pénzed, megtanultál kocsit feltörni. Reméled, hogy előbb-utóbb kisfőnök leszel.[/p]
    </text>
    <next id="134"></next>
  </p>
  <p id="301">
    <text>
        [p]Tépelődsz, hogy engedj-e Tibi hívásának. Sejted, hogy meg fogsz futamodni, de győzködöd magad. Megkönnyebbülve veszed észre, hogy már túl későre jár, fölösleges elindulni. Lefekszel, másnap kipihenten érkezel dolgozni. Tibi rád száll, és egész nap szapul, azt mondja, hiba volt kihagyni egy ilyen jó bulit. Mentegetőzöl, majd addig erőszakoskodik, míg megígéred, hogy a következő alkalommal elmész. Koncert most nem lesz, viszont a társaság ugyanaz, és a program után biztosan elmentek szórakozni. A szavadat adtad, nincs mit tenni. Egyre nagyobb izgalommal gondolsz a rád váró estére.[/p]
    </text>
    <next id="220"></next>
  </p>
  <p id="302">
    <text>
        [p]Na, mi van kölyök, maffiázunk? – fogad reggel a művezető borús arccal. Ha ezt a tulaj megtudja, engem fog megbaszni, úgyhogy jobb, ha szeded a sátorfádat! – egy csavarhúzóval hadonászik, látszik, hogy nincs mese.[/p]
        [p]Eszedbe jut, hogy amúgy is dobbantani akartál, legalább meghozták helyetted a döntést. Endre vigasztal, és ígéri, szerez neked valami melót.[/p]
    </text>
    <next id="141"></next>
  </p>
  <p id="303">
    <text>
        [p class="inlineImage"][img src="resources/solo2/303.jpg" /][/p]
        [p]Másnap telefonálsz néhány munkatársadnak, hogy meghúzhasd magad náluk éjszakára. Egyikük se örül a hívásodnak. Egyedül Alpár Géza hajlandó fél percnél tovább beszélgetni. Elmondod, mi történt, kissé nyűgösen rááll, hogy felkeresd.[/p]
        [p]– Szigorúan csak ma éjszaka, oké? – dörmög rád az ajtóban, és sandán hátrapillant. A nagyszoba felől dühödt zihálás hallatszik, aztán egy lakkruhás nő ugrik eléd, kezében vízzel töltött műanyag súlyzó.[/p]
        [p]– Ki vagy és mit akarsz? – kérdezi sziszegve. Pironkodva hátrálsz az ajtó felé. Valami mentegetőzésfélét nyekeregsz, és igyekszel kitalálni, hogy hol töltsd az éjszakát.[/p]
    </text>
    <next id="18">Ha mégis itt akarsz maradni</next>
    <next id="204">Ha inkább máshol próbálkozol</next>
  </p>
  <p id="304">
    <text>
        [p]Kijössz, első dolgod, hogy felkeresed a munkahelyedet. Hamar kiderül, hogy nincs többé. Teklát sem tudod meghatni, és mikor elkeseredésedben törvényt emlegetsz, a képedbe nevetnek. Úgy érzed, belefáradtál, nincs erőd tovább küzdeni. Próbálod fegyelmezetten végiggondolni a lehetőségeidet.[/p]
        [p]A kórházban volt egy fóti tanító, Attila. Ő azt tanácsolta, menj el a templomba; ha problémáid vannak, az egyház sok esetben tud segíteni. Annyi jót mesélt az „ő gyülekezetéről”, hogy kedvet kaptál megnézni, mi történik ott valójában. Attila elmondta, hol a templom, biztatott, hogy menj el, ha kijön a kórházból, találkoztok.[/p]
    </text>
    <next id="178"></next>
  </p>
  <p id="305">
    <text>
        [p]A táskádat egyre nehezebbnek érzed, jó volna tudni, hol töltöd az éjszakát. Rendőrautó gördül melléd. Egy férfi és egy nő száll ki, fogalmad sincs, melyik a főnök, ideje megtanulni a rangjelzéseket.[/p]
        [p]Jó estéttel köszönnek, te az igazolványodért nyúlsz.[/p]
        [p]– Ugye a személyim kell?[/p]
        [p]– Nekem mindegy, vagy akármi, de azt megnézzük. Majd mi mondjuk, hogy mi a helyzet – hadar a férfi, majd az igazolványoddal a frizurájába túr.[/p]
    </text>
    <random diceConfig="1d6">
      <result min="1" max="3">
        <next id="16"></next>
      </result>
      <result min="4" max="6">
        <next id="262"></next>
      </result>
    </random>
  </p>
  <p id="306">
    <text>
        [p]Cigány vagy, hajléktalan, drogos és volt állami gondozott. Tiszta pillanataidban sem találsz semmit, ami a neked kijelölt útról letérített volna.[/p]
        [p]A Moszkva téri punkokkal kéregetsz nap mint nap. Az összekoldult pénzből szerzed meg napi adagodat, és vásárlod meg a ruhákat, amelyek a társaság teljes jogú tagjává tesznek. Napjaid komótosan telnek: belövöd magad, ráiszol, lejmolsz. Esténként fagyoskodva bújsz össze sorstársaiddal a tér valamelyik sarkában. Az a pár év, amíg túllövöd magad, hamar eltelik. Kalandod itt véget ér.[/p]
    </text>
    <victory />
  </p>
  <p id="307">
    <text>
        [p]Csöngetsz, egy középkorú nő nyit ajtót.[/p]
        [p]– Jó napot, az albérlet miatt jöttem, már beszéltünk tele...[/p]
        [p]– Sajnálom, de már kiadtuk – vág közbe a nő.[/p]
        [p]– De... hát még csak egy órája beszéltünk![/p]
        [p]– Sajnálom, de kiadtuk! – mondja a nő, és becsukja az ajtót. Egy pillanatig bénán bámulod a névtáblát, majd lesietsz a lépcsőn. – A franc essen beléjük – mérgelődsz, mindjárt sötétedik, és még mindig nincs hol aludnod.[/p]
    </text>
    <next id="205"></next>
  </p>
  <p id="308">
    <text>
        [p]Megpróbálsz úrrá lenni az alkoholizmusodon. Egyre több időt töltesz józanul, másfél hónap alatt némileg kitisztulsz. Hosszú idő után ismét számvetést készítesz az életedről. Az eredmény lehangoló: piti kis csencselő hajléktalan vagy. Úgy érzed, képes vagy összeszedni magad, bár tudod, hogy nincs sok lehetőséged. Egyre több romáról hallasz, akik Kanada felé vették az irányt; sok sztori kering a gyorsan jött szerencséről. Érzed, hogy eljött a cselekvés pillanata.[/p]
    </text>
    <next id="377">Ha Kanadába akarsz menni</next>
    <next id="160">Ha itthon próbálsz szerencsét</next>
  </p>
  <p id="309">
    <text>
        [p]Az ajtó halkan becsukódik. Egy kandúr telepszik le melléd, az ajtót bámuljátok. Elkeseredésedben egy izmosat rúgsz a törleszkedő cirmosba. A nyivákolásra az ajtó kitárul, három nénike dugja ki a fejét. Elszaladsz, meg sem állsz az aluljáróig. Még odaérhetek a Ferenc körútra – döbbensz rá hirtelen, s hangtalanul biztatod a metró vezetőjét.[/p]
        [p]– Csukd már be! – jajdulsz fel, s mintha földöntúli hatalom képviselője lennél, tágulni kezd körülötted a tömeg. Felrohansz a mozgólépcsőn, s csak akkor jössz rá, hogy még egy órád van a találkozóig. Veszel egy gyrost, és nézelődni kezdesz.[/p]
    </text>
    <next id="193"></next>
  </p>
  <p id="310">
    <text>
        [p]Otthagyod a lakást, és egy fizetős szállóra költözöl, reméled, hogy úgy több pénzt tudsz spórolni. A szállás olcsó, általában nehéz bekerülni: a munkaképes lakásnélküliek utolsó menedéke. A hó végére persze megint csak annyi marad, hogy befizesd a következő időszakot. Végül találsz munkát. Azonnal igent mondasz, mikor megtudod, hogy segédmunkásokat keresnek egy esztergálóüzembe.[/p]
    </text>
    <next id="118"></next>
  </p>
  <p id="311">
    <text>
        [p]Alkoholista lettél. Egyre többet vagy rosszul, és a frissiben bevitt, de gyorsan kiürülő alkoholadag hiányát mindig újabbal pótlod. Szerzel egy kisebb üveget, feltölteted egy kocsmában, és megpróbálod becsempészni a szállóra. Az első pár alkalommal sikerül, de egyik éjjel elalszol, és a terjengő kevert illata előbb néhány társadat, veszekedésük pedig egy szociális munkást csalogat oda. Egyre erősödő üvöltés ébreszt fel, te is ordítani kezdesz.[/p]
    </text>
    <next id="117"></next>
  </p>
  <p id="312">
    <text>
        [p]Némán hallgatod a vádakat. Elhallgat, majd széttárt karokkal jelzi, hogy kíváncsi a véleményedre. Elmondasz mindent, megfogadod, hogy mostantól majd másképp lesz. Végül megenyhül, gyorsan visszaküld dolgozni.[/p]
        [p]Hosszas rágódás után úgy döntesz, megint elmész a klubba. Napközben futottál össze Pistivel, a klubból ismered. Megesketett, hogy elmész a mai rendezvényre. A program unalmasnak indul, de összebarátkozol Évával. Főiskolás és gyönyörű. Meglepődsz, hogy szóba áll veled, ám a beszélgetés alatt közelebb kerültök egymáshoz. A végén felajánlja, hogy találkozzatok máskor is, szívesen segítene a tanulásban.[/p]
    </text>
    <next id="369"></next>
  </p>
  <p id="313">
    <text>
        [p]A falon mindenféle tábla, köztük olyan is, amilyet szemészeti rendelőkben látni: fentről lefelé egyre kisebb betűk és ábrák vannak rajta. Egy ideig ezzel szórakozol, mindkét szemeddel el tudod olvasni még a legalsó sort is. Kezdesz megéhezni, a gyomrod is kordul egyet. Kinyílik az ajtó, Ica jön feléd, a papírjaid a kezében.[/p]
        [p]– Sajnáljuk, talán majd máskor. Együttérzően mosolyog, majd visszasiet a szobába. Te csak állsz, kezedben az irataiddal. Egyedül vagy a folyosón, azon gondolkodsz, hol szúrhattad el. Talán rosszul beszéltél odabent, azért alakult így. Az intézetben ugyan neked volt a legnagyobb szád, de tizennyolc éves korodig te sem ismerkedtél újakkal.[/p]
    </text>
    <next id="63"></next>
  </p>
  <p id="314">
    <text>
        [p]A pénzt megkapjátok, de nem sok jóval biztatnak a következő napokra, állítólag még két alkalom van ebben a melóban. Tudomásul veszed, hullafáradtan indulsz el hazafelé. Nem ártana korán lefeküdni, holnap úgyis hajnalban kell kelned. A hátralévő két napon nem történik semmi különös, a biztonsági őrök egyszer elzavartak, a főnöködnek kellett kimentenie. Egy magát kánnak tituláló félkegyelmű is többször odaszólt, hogy „Te má holnap meg ne lássalak itten!” Nem veszed fel a dolgot, és iparkodsz minél több emberrel beszélni, hátha tud valaki ajánlani egy jó munkahelyet. Az árusoknál is érdeklődsz, de mind csak bizonytalan és legfeljebb alkalmi munkát kínál. Nem volt rossz ez a három nap, a végére kiismerted a helyet, megszoktad, hogy örökké a lábadra lépnek. A hajnali munka nagyon kimerített, az egész délutánt végigalszod.[/p]
    </text>
    <next id="397"></next>
  </p>
  <p id="315">
    <text>
        [p]– És alig késtem, azt is a busz miatt! Különben is, mindig előbb itt szoktam lenni – magyarázkodsz. Bandi lehiggad, fúj egyet, megpaskolja a válladat, és csöndesen azt mondja, semmi baj, nem haragszik. Bálint, odakacsint a kazánosnak, és elmegy. Este Éva vigasztal, kér, hogy hívd inkább Vicának, azt jobban szereti.[/p]
    </text>
    <next id="57"></next>
  </p>
  <p id="316">
    <text>
        [p]– Nem... – mondod végül –, nem lehet. Én nem csinálok ilyesmit. Te is tudod, Huang abban a házban lakik, ahol én. Szóval nekem nem lenne ott maradásom.[/p]
        [p]Gyuri még győzköd, majd csalódottan visszatér a dobozokhoz. A hátralévő napokban a szemed sarkából végig Gyurit figyeled, de láthatólag nem készül semmire.[/p]
        [p]Huang utazás előtt átad ötvenötezer forintot: az e havi béred.[/p]
        [p]Szomorúan számolod újra a pénzt, de ettől nem lesz több. Maradni nincsen kedved, még belekeveredsz valamibe. Sajnálja, hogy nem tud meggyőzni, te meg elhatározod, hogy másnap új munka után nézel.[/p]
    </text>
    <next id="35"></next>
  </p>
  <p id="317">
    <text>
        [p]Képtelen vagy dolgozni. Ülsz az udvaron, és a kutyák lármájára fittyet hányva nyögdécselsz. Megérkeznek Öcsiék, terelik a kutyákat. A fájdalomtól félájult vagy.[/p]
        [p]– Valószínűleg láza van – morogja Öcsi. Beültet az autójába, és elvisz egy kórházba. Az ambulancián várakozol, Öcsi elszundít. Valaki megérinti a válladat.[/p]
        [p]– Nem a maga nevét mondják, fiatalember? – mosolyog rád egy néni.[/p]
        [p]A vizsgálóban már egy kicsit jobban vagy. Az orvos szigorú arccal nézegeti a lábadat, és beutal az égési osztályra. Kábultan hajtasz haza Öcsivel a cuccaidért. Dr. Viszlicsényi, amikor kiléptél az ajtón, jó hangosan odasúgta a nővérnek:[/p]
        [p]– Mit ki nem találnak, hogy ne kelljen dolgozniuk![/p]
    </text>
    <next id="68"></next>
  </p>
  <p id="318">
    <text>
        [p]Megérkezel, Maláj már vár, sürget, hogy induljatok. Beavatnak a tervbe. Egy kamion Kijevből, cementeszsákokba öltöztetett, zárjegy nélküli Philip Morrisszal. Pedánsan végzed a munkád, szorgalmasan rakodsz át a kisteherautókba. A feszített tempónál gyorsan szalad az idő, a végén csinos summával hálálják meg fáradozásodat. Közlik, hogy máskor is számítanak rád, majd ők keresnek.[/p]
    </text>
    <next id="284"></next>
  </p>
  <p id="319">
    <text>
        [p]Majd egy tucat ágy van a teremben, de csak hat foglalt. A sarokban egy férfi fecseg összefüggéstelenül. Régóta van itt.[/p]
        [p]– Terpeszben zuhant le a padlásról egy cserépkályhára... állítólag semmi sem maradt... ott lenn – suttogja a szomszédod.[/p]
        [p]– Jenő oszt! – kiált Karcsi, és beletemetkezel a lapjaidba. Négy napja vagy itt, és mindent tudsz róluk. Rövid időn belül a társaság teljes jogú tagjává értél. A lábad szépen gyógyul, egy hét múlva hazamehetsz. Néha telefonálsz a telepre, Tekla azonban egyre hűvösebben válaszolgat. Bizonyos változások várhatók a cégnél. Nem izgat különösebben. A hangulat idebent kellemes, fáradt nyugalommal várod a holnapi vizitet.[/p]
    </text>
    <random diceConfig="1d6">
      <result min="1" max="3">
        <next id="208"></next>
      </result>
      <result min="4" max="6">
        <next id="90"></next>
      </result>
    </random>
  </p>
  <p id="320">
    <text>
        [p]Egy pengét látsz villanni, éles kiáltást hallasz. Szólsz a társadnak, majd, teljesen szabálytalanul, elhagyod a helyed, és kirohansz az épületből. Az utca túloldalán fekvő kórházba sietsz. Pár perc múlva egy orvos és egy biztonsági őr fut mögötted vissza a menhelyre.[/p]
    </text>
    <random diceConfig="1d6">
      <result min="1" max="1">
        <next id="335"></next>
      </result>
      <result min="2" max="3">
        <next id="103"></next>
      </result>
      <result min="4" max="6">
        <next id="335"></next>
      </result>
    </random>
  </p>
  <p id="321">
    <text>
        [p]Megérkeztek a kerengő falába vájt talponállóhoz. A fogyasztók nagy része csöndben rág, előttük színes hurkák, sörösüvegek. Kísérőd rendel két barackot, mereven a szemedbe néz, és beszélni kezd. Figyelsz, de nem világos, amit mond. Mintha a segítségedet kérné. Megiszod a rövidet. Most meg mintha a te nagy lehetőségedről beszélne. Furcsa, pedig nem tűnik bolondnak. Amikor végül megkérdezi, hogy benne vagy-e a buliban, határozott nemmel válaszolsz. Elszomorodik, körbepillant, majd megkér, hogy vigyázz a táskájára, amíg ő elmegy vizelni. Gyorsan a kezedbe nyomja, és sietve eltűnik egy fémajtó mögött.[/p]
    </text>
    <next id="67"></next>
  </p>
  <p id="322">
    <text>
        [p]Alig maradt pénzed, albérletfoglalóra biztosan nem telik. Mászkálsz egy kicsit, talán rendbe tudod szedni a gondolataidat. Találni kéne egy nagyon olcsó szállást – gondolod –, majd végigtelefonálod a motelokat, de nem jutsz eredményre. Más lehetőséged nem marad, megpróbálsz bekerülni egy fizetőszállóra. Sokat hallottál már róla, azt mondják, elviselhető. Ehhez azonban munkaviszonnyal kell rendelkezni, ráadásul csak várólistáról lehet bekerülni. Azért elindulsz, hátha szerencséd lesz.[/p]
    </text>
    <next id="198"></next>
  </p>
  <p id="323">
    <text>
        [p]Az út a metrón a megszokott, békés mederben folyik: néhány néni magához szorított táskával lapít, egy fiatalabb férfi beleszagol a levegőbe, aztán arrébb lép, s te azon töröd a fejed, hogy miképp alapozhatnád meg a félelmeiket. Negyedórát bolyongsz a tízemeletesek között, míg rátalálsz a megfelelő házra. Felrohansz a lépcsőn. Az ajtóban középkorú nő fogad.[/p]
        [p]– Gyere, és vesd le a cipőd – veti oda foghegyről, s egy pillanatra behúzza az ajtót, hogy kiakassza a riglit.[/p]
    </text>
    <random diceConfig="1d6">
      <result min="1" max="3">
        <next id="246"></next>
      </result>
      <result min="4" max="6">
        <next id="140"></next>
      </result>
    </random>
  </p>
  <p id="324">
    <text>
        [p]Nagyon megbánod, hogy velük mentél. A Tanár úr és a fia egy vízóra aknájában lakik. A hely rettenetes, negyedóra után fészkelődni kezdesz. Megmutatják régi életük megmaradt tárgyait: könyvek, ruhák, néhány dísztárgy. Úgy érzed, inkább betörnél, és börtönbe mennél, minthogy ilyen helyen élj. Másnap a Tanár úr elmeséli, hogy a fia kórházba került, mert éjszaka lelöktek az aknába egy hatalmas követ, ami ráesett a lábára. Egész nap dolgozol, este pedig elindulsz a korrepetálásra.[/p]
    </text>
    <next id="392"></next>
  </p>
  <p id="325">
    <text>
        [p]Fortyogva trappolsz az utcán, közben kicsit lenyugszol. Az intézetben sok mindent mondtak: ilyen lesz kint, meg olyan... Hogy valójában mi vár rátok, azt senki sem közölte. A bent megszokott nagycsalád élménye után most magányos vagy. Elhatározod, hogy nem adod fel már az elején, és csak azért is küzdeni fogsz. Bár éhes vagy, hazamész, és megeszed a reggelről maradt utolsó szem almádat.[/p]
    </text>
    <next id="53"></next>
  </p>
  <p id="326">
    <text>
        [p]Kiértek a rakpartra, ahol Győző gyorsan magadra hagy, de kéri, hogy várd meg. Leülsz, figyeled a korzót. Különös érzés telepszik rád: valójában a korzó figyel téged. Öt perc alatt két külföldi, aztán egy magyar férfi ajánlatát utasítod el. Nem akarsz további félreértések áldozata lenni, úgy döntesz, hogy inkább hazamész, és ott várod be Győzőt.[/p]
    </text>
    <next id="243"></next>
  </p>
  <p id="327">
    <text>
        [p]Fenyegető vetélytársak, fokozódó hatósági ellenőrzések nehezítik a dolgodat. Piti ügyek töltik ki a napjaidat. A bandából sokakat elkaptak, a többiek meg félnek. A drogok mellett már nyugtatókat is szedsz, a konditerem jelenti az egyetlen kikapcsolódást. Egy közúti ellenőrzésnél a fél bandát lekapcsolják, kétautónyi társad tűnik el bizonytalan időre. Úgy véled, itt az ideje, hogy felszívódj. Hetekig leskelődsz kifelé egy lakás lefüggönyözött ablakán, összerezzensz minden kis zajra. Gyógyszerfüggő vagy, mikor elhagyod a menedéket, megpróbálod rendbe szedni a dolgaidat.[/p]
    </text>
    <random diceConfig="1d6">
      <result min="1" max="2">
        <next id="126"></next>
      </result>
      <result min="3" max="4">
        <next id="20"></next>
      </result>
      <result min="5" max="6">
        <next id="126"></next>
      </result>
    </random>
  </p>
  <p id="328">
    <text>
        [p]– Most csak megloptál, de lehet, hogy holnap agyonlősz. Most eltakarodsz, és soha többé még a környékre sem jössz. A fiúk majd felkeresnek, és elintézitek a többit. Na, kifelé![/p]
        [p]A fiúk délután érkeznek, szép sorban elviszik minden értékes holmidat. Nem ellenkezel, tudod, hogy a dolgukat teszik.[/p]
        [p]Semmid nem marad. Egy albérletet még ki tudsz venni, ám továbbra is sokat költesz, így három hét múlva egy filléred sincs. A haverok alig köszönnek, szokásos kérdésedre pedig, hogy van-e valami meló, határozott nemmel felelnek. Egyre többet iszol, pályád csúfosan megbukott. Rendes munkára esélyed sincs, egyedül az alkohol emlékeztet a régi szép időkre.[/p]
    </text>
    <next id="20"></next>
  </p>
  <p id="329">
    <text>
        [p class="inlineImage"][img src="resources/solo2/329.jpg" /][/p]
        [p]– Ez meg ki? – fordul feléd a csoport élén álló ráncos asszony.[/p]
        [p]– Az unokaöcséd vagyok, Jolán néni – válaszolsz. Két fiú és egy kislány ül szemben a kanapén, Lajos bá' ijedten néz rád a sarokból.[/p]
        [p]– Gyere, ülj le! – mutat a sorokban álló székre, s közben kérdőn figyeli Lajost.[/p]
        [p]A beszélgetés nehezen indul. Fülig vörösen válaszolgatsz Jolán néni mogorva kérdéseire.[/p]
        [p]– Itt fogsz lakni? Meddig? Pénzed van? Munkád?[/p]
        [p]Jolán néni fintorogva ugyan, de beleegyezik, hogy maradj, és ettől kezdve ügyet sem vet rád. A fiaihoz fordul, és üvöltözni kezd:[/p]
        [p]– Mér' nem bírtátok normálisan elmondani, hogy mit láttatok? – aztán választ sem várva feláll, kilép a folyosóra, és csatlakozik egy ott álldogáló csoporthoz.[/p]
        [p]Sötétedéskor Lajos bá' beléd karol, azt mondja, ideje megünnepelni, hogy feljöttél Pestre.[/p]
    </text>
    <next id="91">Ha vele tartasz</next>
    <next id="358">Ha fáradtságra hivatkozva kimented magad</next>
  </p>
  <p id="330">
    <text>
        [p]Bekövetkezett, amitől mindenki retteg: a megrendelő fizetés nélkül akar távozni. Tehetetlenül figyeled, ahogy a többiek körbeállják a kocsit, és ordítva ütögetik az oldalát. Egyikük a kerekek elé fekszik. A férfi kénytelen kiszállni – igaz többedmagával, mert az első ülésről előkerül egy méretes vascső, amit komótosan meglenget. A többiek lázasan kutakodni kezdenek a táskájukban, s azokból is előkerül egy és más. A megbízó szólal meg elsőként:[/p]
        [p]– Itt akartok verekedni, barmok?! Vagy százan néznek minket! Mit mondotok majd, mér' ütöttetek?[/p]
        [p]Egy darabig hallgattok, aztán egyikőtök kezében meglendül a kalapács, és pár centivel a motorháztető felett áll meg.[/p]
    </text>
    <next id="211">Ha itt maradsz, lesz, ami lesz</next>
    <next id="175">Ha inkább gyorsan eltűnsz innen</next>
  </p>
  <p id="331">
    <text>
        [p]Ismerős rosszullét fog el. Nehéz megmondani, hogy a görcsök vagy az újabb élmény hiánya kínoz-e jobban.[/p]
        [p]Egy ideje Leventével járod a várost. Kipróbálsz minden drogot, ami az elmaradt pillanatokat pótolhatja életedből. Nemcsak az élmények, a kalandos beszerzés is izgalmakat rejt. Barátokat szerzel, szórakoztok. Bár találsz szállást, a kis stiklik és az alkalmi drogárulás már nem fedezik életmódodat.[/p]
        [p]Döntened kell![/p]
    </text>
    <next id="282">Ha nagyban akarsz drogot árulni</next>
    <next id="398">Ha inkább a haverjaidtól kérsz segítséget</next>
  </p>
  <p id="332">
    <text>
        [p]Elgyalogolsz a Baross utcába, beállsz a kapualjba. Lajos bá'-t két éve láttad utoljára, és akkor megígértette veled, hogy amint Pesten jársz, felkeresed. A kaputelefon néma marad, azonban a kapu megadóan széttárul, és egy nő lép ki rajta, zörgő szemeteszsákkal. Tanácstalanul méregetitek egymást, végül megszólalsz:[/p]
        [p]– Ö... Jolán néni? Ugye maga Lajos bá' felesége? Én az unokaöccse vagyok![/p]
        [p]A nő idegesen bólint, és szótlanul megindul a lépcsőház felé. Utána masírozol, illendően megvárod, míg a konténerbe dobja a szemetet, majd követed a lakásba.[/p]
        [p]– Ülj le, fiam! Egyél valamit, és meséld el, hogy eddig hol voltál! – szólít meg Lajos bá' a sarokból. Szövetnadrágot, a felsőtestén pedig törülközőt visel.[/p]
        [p]–  Hát itt vagyok egy ideje... – fogsz kissé szemérmesen a mesélésbe. Lajos egyre komorabban kérdezget, majd dühödten kifakad:[/p]
        [p]– Mér' nem bírtál egyenesen idejönni? Most itt lakik a Jolán húga, és kibírhatatlan! Nemrég lakoltatták ki a családját, mert önkényesek voltak. Az agyamra mennek! Ha pár héttel korábban jössz, most mondhattam volna... Na mindegy. Lemegyek a kocsmába. Velem jössz?[/p]
        [p]Nagyon fáradt vagy, és nincs sok kedved.[/p]
    </text>
    <next id="365">Ha itthon akarsz maradni</next>
    <next id="81">Ha mégis Lajossal tartasz</next>
  </p>
  <p id="333">
    <text>
        [p]Csendben odébb húzódsz, és figyeled, amint kiszedik a tévékből a paneleket és felpakolják a fémet. Még kikotornak három rozoga széket meg két réztálkát. A maradékot széttúrják, majd elhajtanak. Megpróbálod összekaparni a szemetet, hogy ne tűnjön fel a fosztogatás, de az IFA-val érkező Tódor már a kocsiból kiszúrja.[/p]
        [p]– Te szerencsétlen, mit gondolsz, minek raktunk ide?[/p]
        [p]– Többen voltak, és...[/p]
        [p]– Menj innen a picsába, meg ne lássalak még egyszer!!![/p]
        [p]Egy sípoló gumidelfint rugdalsz magad előtt. Úgy döntesz, a lomizás gyors kudarca után kipróbálod inkább a vasazást, még aznap felkeresed a sógort, aki húzza kicsit a száját, de végül rábólint.[/p]
    </text>
    <next id="215"></next>
  </p>
  <p id="334">
    <text>
        [p]Nem sikerült, gondolhattad volna. Az elmúlt időszakban reményeid éltettek, most visszatérsz a valóságba. Mély depresszióba zuhansz, gyógyszerekhez nyúlsz, egyre többet iszol. Fizikailag ugyan jobb állapotban vagy, mint hetekkel ezelőtt, de így sem látod a kiutat. Attól tartasz, megint ugyanoda süllyedsz, és többet nem tudsz felállni.[/p]
    </text>
    <itemCheck id="226" type="section">
      <have>
        <next id="160"></next>
      </have>
      <dontHave>
        <next id="110"></next>
      </dontHave>
    </itemCheck>
  </p>
  <p id="335">
    <text>
        [p]A biztonsági őr hangosan kiáltozik. Gyorsan oszlik a tömeg. Akik a sarokba húzódtak, most csendben visszatérnek kotorékukhoz. Azért tört ki a csetepaté, mert a balkezes Imre elvett egy csomag disznózsírt a golyvás Ferenczitől. Mire kijöttök, az élmezőny már horkol, a többiek épp kis túrásaikat hordják össze éjszakára. Köszönetet mondasz a két segítőkész embernek. Nem kérnek kávét, elmennek. Rejtvényfejtéssel töltöd az éjszakát.[/p]
    </text>
    <next id="233"></next>
  </p>
  <p id="336">
    <text>
        [p]Délig alszol. Éhes vagy. A tegnap történteket nem tudod kiverni a fejedből. Mint egy idegbeteg figyelsz jobbra-balra, mikor lemész vásárolni. Ma délutános vagy. A munkahelyeden elpanaszolod éjjeli kalandodat, Herceg Tibi kezd vigasztalni. Őt is támadták már meg – mondja –, kidobók törték el a bordáját. Azt mondja, az öccse gitározik, ma este egy roma klubban fog fellépni, nézzél le. Mióta elhagytad az intézetet, magányos vagy, társaságra vágysz. Mégis bizonytalan vagy.[/p]
    </text>
    <next id="167">Ha van kedved elmenni a klubba</next>
    <next id="301">Ha inkább kihagyod</next>
  </p>
  <p id="337">
    <text>
        [p]Nem okoz különösebb nehézséget a döntés, Bulldognak dolgozni minden rizikót megér. A pénz, az erő és a hatalom megszerzése fontosabbá vált mindennél, és a banda, ahova tartozol, sokkal biztosabb minden közösségnél, ahol eddig megfordultál. Az egymást követő balhék is egyre izgalmasabbak, napról napra profibb vagy. Minden betörés, csempészés, alkalmi orgazdaság és lopás növeli a tekintélyedet, lassan, de biztosan lépdelsz előre a ranglétrán.[/p]
    </text>
    <next id="244"></next>
  </p>
  <p id="338">
    <text>
        [p]Kezded hígítani a cuccot, növekszik a haszon. A maradékot magadnak lövöd be. Alig eszel, lefogysz tíz kilót. Az albérletekből kitesznek, körülötted minden lepusztul. A vevőköröd megcsappan. Néhányan nem jelentkeznek többet, akik pedig megmaradtak, a minőségre panaszkodnak. Egyik nap, mikor vevőre vársz, két nyomozó belök az autójába. Az elmúlt héten meghalt két srác, azt hitted, elpártoltak tőled. Valószínűleg a te cuccod végzett velük. A celládban vinnyogva követeled az adagodat, és fel sem fogod, hogy kettős emberöléssel vádolnak. Kalandod itt véget ér.[/p]
    </text>
    <victory />
  </p>
  <p id="339">
    <text>
        [p]Sodródsz az eseményekkel. Nem felelsz a bandatagok hívásaira, néha órákig keringesz a városban. Még így is megtalálnak néha, és képtelen indokokra hivatkozva hárítod el kéréseiket, később követeléseiket is. Egyszer a lépcsőházban töltöd a fél éjszakát, mert Maláj két embere az ajtód előtt álldogál. Rájössz, hogy ha nem tűnsz el nyomtalanul a városnak erről a részéről, Bulldogék megtalálnak. Ha megsejtik szándékaidat, kitalálják a módját, hogy maradásra bírjanak.[/p]
    </text>
    <random diceConfig="1d6">
      <result min="1" max="3">
        <next id="379"></next>
      </result>
      <result min="4" max="6">
        <next id="22"></next>
      </result>
    </random>
  </p>
  <p id="340">
    <text>
        [p]Az új albérletet pár nap alatt berendezitek. Vica lázasan díszítgeti a lakást, te ellenvetés nélkül segítesz. Vicát figyelve lassan rájössz: tulajdonképpen nincs ízlésed. Nem rossz vagy jó, hanem nincs. Elhatározod, hogy ezen is változtatsz: minden héten veszel valami filléres dolgot Vicának – apróságokat, csupa olyasmit, amiből egyelőre nem lehet baj, aztán figyeled, hogy az ajándék a lakás mely pontján tűnik fel. Egyik nap kis könyvecskét veszel egy antikváriumban, szerelmes versek vannak benne.[/p]
    </text>
    <random diceConfig="1d6">
      <result min="1" max="1">
        <next id="176"></next>
      </result>
      <result min="2" max="6">
        <next id="359"></next>
      </result>
    </random>
  </p>
  <p id="341">
    <text>
        [p]A nyomozó órákig faggat, te állod a sarat, konokul mellébeszélsz, úgyhogy jobb híján visszacipelnek a celládba. Szerencséd volt, nem vertek meg, és másnap megint az utcán vagy. Bulldog azonban nagyon mérges, tudod, hogy többet nem hibázhatsz.[/p]
    </text>
    <next id="134"></next>
  </p>
  <p id="342">
    <text>
        [p]A harcművészetet választod. Talán segít majd, hogy egyszer félelem nélkül mehess végig az utcán. Néhány edzés után belátod, hogy rossz helyen keresgélsz. Az öltözőben levegőnek néznek, néha beszólnak, mutogatnak rád. Nyíltan nem ellenségesek, de képtelen leszel kivívni az elismerésüket, amire már nem is vágysz. A portásról ellenben kiderül, hogy egy megyéből származtok. Földinek szólít, és nápolyival kínál, sőt az édesség mellé egy állást is ajánl. Egy régi cimborája szólt, hogy mehet dolgozni a temetőbe, de ő már öreg ehhez. Azt mondja, jelentkezz helyette te, és hivatkozzál rá. A telefonszámot már kora reggel feltárcsázod, úgy tűnik, minden rendben, délutánra behívnak.[/p]
    </text>
    <random diceConfig="1d6">
      <result min="1" max="3">
        <next id="114"></next>
      </result>
      <result min="4" max="6">
        <next id="393"></next>
      </result>
    </random>
  </p>
  <p id="343">
    <text>
        [p]A srác bambán figyeli a testén végigömlő habot. A barátai is biztosak benne, hogy te vagy a felelős a földön kígyózó második sörfolyamért. Nem kötnek beléd. A sarokban álldogálsz, és csak az ismertebb számoknál lépsz tétován ide-oda, s csapod össze néha a tenyered. A lányokhoz különben sem tudsz közel kerülni: minden egyes kísérletednél a lehetséges fajkeveredést megelőzendő önjelölt testőrök furakodnak a lányok és közéd. Éjjel három körül holtfáradtan kerülsz ágyba.[/p]
    </text>
    <next id="385"></next>
  </p>
  <p id="344">
    <text>
        [p]Újra ruhaüzleteket nézegetsz. Előbb az eladót próbálod felmérni, vajon beenged-e. Aztán az egyik helyen meglátod ugyanazt a nadrágot, amit korábban kinéztél. Még egy kicsit olcsóbb is. Az üzletben sokan vannak, le-föl akasztgatják a holmikat. Leltározásra itt biztosan nem hivatkozhatnak, bátran benyitsz.[/p]
    </text>
    <random diceConfig="1d6">
      <result min="1" max="3">
        <next id="259"></next>
      </result>
      <result min="4" max="6">
        <next id="64"></next>
      </result>
    </random>
  </p>
  <p id="345">
    <text>
        [p]A Blaha Lujza téren felszállsz a négyes-hatosra. Bár a tömeg nagy, körülötted gyorsan tágul, és rögtön rájössz, hogy miért. Egy öregasszony magához szorítja a táskáját, két bajuszos pedig hangos mormogásba kezd. Leülsz egy szabad helyre, melletted egy nő föláll, és bepréseli magát az állva maradottak közé. A két középkorú bajusz ismét mormogni kezd, ezúttal úgy, hogy te is hallod: Rohadt tolvajok... cigány szemét... börtönben a helyük... Meglep, hogy düh helyett kétségbeesés és félelem száll meg. Néhány ellenőr álldogál a kocsi végében. Valószínűleg még azelőtt végeztek, hogy felszálltál. Az egyik – egy fiatalabb férfi – észrevesz, és komolykodva elindul feléd. Hozzád lép, és azt mondja:[/p]
        [p]– Jegy, bérlet, ilyesmi... Jól sejtem, hogy nincs?[/p]
        [p]– Nincs – válaszolod –, most jöttem Pestre, nem tudtam, hol kell venni.[/p]
        [p]– Édes istenem, akkor szálljon le, vagy adja ide a személyijét.[/p]
        [p]– Hallod, Gyula? Aszondja, nem tudta![/p]
        [p]Távolodó nevetés kíséretében szállsz le, majd elindulsz a József körúton. Minthogy az utcanevek alapján nem boldogulsz, járókelőktől kérsz segítséget.[/p]
    </text>
    <next id="383"></next>
  </p>
  <p id="346">
    <text>
        [p]– Ja, már tudom, ki vagy – játssza el, hogy csak nehezen ismer meg, majd megkérdezi, mit akarsz. Eszébe juttatod, hogy munkát ajánlott, és szívesen elvállalnád, mert megszorultál. Kilencre beszéltek meg találkozót, aztán gyorsan lerakja, mert siet.[/p]
        [p]Fél órát vársz rá. Megérkezik, körbekémlel, halkan mesélni kezd: egy nagyon menő csávónak dolgozik, a nevét jobb, ha nem tudod. Főleg este melóznak. Vesznek, aztán eladnak. Vigyázni kell, de megéri – mondja, s mutatóujján megpörget egy BMW-kulcsot. Mennie kell, azonnali választ vár.[/p]
    </text>
    <next id="372">Ha elfogadod Ákos ajánlatát, és belekóstolsz az éjszakai életbe</next>
    <next id="152">Ha visszautasítod a veszélyesnek ígérkező életformát</next>
  </p>
  <p id="347">
    <text>
        [p]Férfiasan a tenyerébe csapsz. A nő készségesen körbevezet, és leül a szoba közepén egy kiszolgált puffra. A lakás tényleg nagy, és berzenkedve gondolsz egyre fogyó pénzedre. Ha nem találsz munkát, el kell innen menned. A bútorok is kedvedre vannak, volt hasonló az otthonban is. Kifizeted a tulajt, és sietős mozdulattal kitessékeled. Végignyúlsz a díványon, és aprólékosan feltérképezed új otthonodat. Megéheztél, a hűtő üres.[/p]
    </text>
    <next id="45"></next>
  </p>
  <p id="348">
    <text>
        [p]Lerakod a táskád a recepció mellé. Egy „Noszvay Ferenc” névtáblát viselő londiner áll eléd, a pult mögé kerülve rád bazsalyog és végigmér.[/p]
        [p]– Nálunk kíván szobát kivenni? Szabad tudnom, mennyi időre? – kérdi, és a pultot megkerülve feléd indul. Egyszer csak elvágódik, és rázuhan a csomagjaidra. A holmid szanaszét gurul. Megragadja a sporttáskád fülét, s azt kapaszkodónak nézve kiegyenesedik. Ekkor jössz rá, hogy Noszvay Ferenc az önkívületig részeg.[/p]
    </text>
    <next id="40">Ha úgy döntesz, hogy mégis inkább Lajos bá'-nál szállsz meg</next>
    <next id="112">Ha itt akarsz maradni</next>
  </p>
  <p id="349">
    <text>
        [p]Megismerkedsz a szobáddal, elrendezed hűséges kis cókmókodat. Benyit a lakótársad. Azt mondja, itt az egyetlen szabály a békesség és a rend. Mesélni kezd, be sem áll a szája. Rajta is ott van a [i]felségjel[/i], s otthonban nőtt fel ő is, így csak hallomásból ismeri a család erejét. Szeret utazni, legutóbb egy barátja ébresztette fel benne a csavargót. Stoppal ment Németországba, eljutott Hollandiába is. Azt mondja, kint nem hagyják éhen halni az embert, mindig segít valaki. Végig stoppolta Franciaországot, a tengerpartról kamionnal jött haza. Most újra itt van a szállóban.[/p]
        [p]– Már csak az álmaim maradtak – fejezi be a társalgást szobatársad.[/p]
    </text>
    <next id="257"></next>
  </p>
  <p id="350">
    <text>
        [p]Tanulás elintézve – pipálod ki magadban. De ehhez nyugalom kell. Nem akarsz megint albérleteket hajszolni, még a mostani bérét is rendezni kell. Persze munka kéne, erősen töröd a fejed valami jövedelemforráson.[/p]
    </text>
    <itemCheck id="157 or 235" type="section">
      <have>
        <next id="235">Ha felhívod Palikát az állással kapcsolatban</next>
        <next id="267">Ha nincs kedved, vehetsz egy újságot, hogy abban keress állást</next>
      </have>
      <dontHave>
        <text>
            [p]Veszel egy újságot, hogy abban keress állást.[/p]
        </text>
        <next id="267"></next>
      </dontHave>
    </itemCheck>
  </p>
  <p id="351">
    <text>
        [p]A kiképzők megjelenésekor szinte az összes kutya köréd gyűlik és kaffogva hátrál. Csak vérmes fenyegetések és nógatásaid hatására hajlandóak a kiképzőtér felé poroszkálni. Tudod, hogy Öcsiék majd leverik rajtad tekintélyük váratlan és gyors apadását. Egy reggel Gatya, az egyik kiképző a válladat veregetve becipel a küzdőtérre.[/p]
        [p]– Géza nem jött ma be, kéne valaki csibészelni. Ne ijedj meg, múltkor Tekla vette fel a csibészkart![/p]
        [p]A védőkar olyan vékony, hogy talán ha egy spánielig ellenáll. Elszántan felszíjazod. Odagyűlik mindenki, kárörvendve figyelnek.[/p]
        [p]Az első támadó, egy Labrador, és az utolsó, a Bullmasztiff harapása közt eltelt idő kitörlődik az emlékezetedből. Hazáig rá se bírsz nézni a karodra, s csak amikor tusolsz, veszed észre, hogy a karod a sokszorosára dagadt, és különös színben pompázik. Két hétig tart, míg rendbejön. A kutyák sem törődnek már veled, nap mint nap gépiesen cseréled alattuk az almot.[/p]
    </text>
    <next id="129"></next>
  </p>
  <p id="352">
    <text>
        [p]Nagyon későre jár. Akaratlanul is korábbi albérleted felé veszed az irányt, szinte a kapuban vagy már, mikor észreveszed. Veszel egy nagy levegőt, és becsöngetsz a tulajhoz. Felháborodik, majd lehiggad. Elmondod, hogy próbálkoztál, de túl késő van, esküdözöl, hogy ez lesz az utolsó. Addig rimánkodsz, míg beleegyezik, hogy ma éjszakára még maradhatsz, ha tényleg nem tudsz máshol meghálni.[/p]
        [p]Megnyugszol, hogy nem kell az utcán éjszakáznod; ledobod az ágy mellé a táskádat, és gyorsan elalszol.[/p]
        [p]Másnap kopogásra ébredsz. Az órára pillantasz, késő délután van. Beengeded a tulajt, neked esik:[/p]
        [p]– Ebből így ma sem lesz lakás. Nem aludni kéne egész nap! Most pedig menjen el, kérem![/p]
        [p]Rendbe szeded magad, gyorsan elhagyod a lakást. Az utcán eszel egy keveset, és előveszed az újságot.[/p]
    </text>
    <next id="287"></next>
  </p>
  <p id="353">
    <text>
        [p]A szállón nyugtalan hangulat fogad, a szokásosnál is erősebb a zaj. Nagy értékű lopás történt, s rögtön szorongani kezdesz, félsz, hogy téged fognak gyanúsítani.[/p]
        [p]A szobában fekszel, mikor mozgolódást hallasz, majd az igazgatóval együtt egy kisebb csoport nyomul be. Azt mondják, eltűnt pár fizetés, rádiók, meg ruha is, és téged láttak legtöbben a károsultak szobája körül mászkálni.[/p]
        [p]– Jól van! Kutassatok át! – kiáltod, és a földre borogatod a táskádban, és a polcodon lévő értékeidet.[/p]
        [p]– Biztosan már mind kicsempészte! – állnak elő a magyarázattal, mikor nem fedeznek fel ismerős tárgyakat a cuccaid között. Valaki benéz az ágy alá, páran motozást követelnek. Az igazgató kiparancsolja őket a szobából, és lassan beszélni kezd:[/p]
        [p]–  Nem akarok rendőröket, viszont neked mindenképp menned kell. Tudom, tudom. Ha most eltűnsz, biztosan azt hiszik, hogy te voltál, viszont nincs más választásod. Holnap kijelentkezel.[/p]
        [p]Nem tehetsz mást, összecsomagolsz, és várod a holnapot.[/p]
    </text>
    <random diceConfig="1d6">
      <result min="1" max="2">
        <next id="148"></next>
      </result>
      <result min="3" max="6">
        <next id="269"></next>
      </result>
    </random>
  </p>
  <p id="354">
    <text>
        [p]Páran körbeszimatolnak, őrnek nyoma sincs. Ketten szétfejtitek a drótkerítést, a furgon betolat. Ott az áhított kincs, de meg sem közelíti a hírekben említett mennyiséget. Felrakjátok a fém tömböket a platóra. Közben Bélának megroppan a háta, neked is mindened sajog, a jobb kezeden megvágod két ujjadat. Később adnak háromezer forintot. Úgy döntesz, ennyiért nem fogsz kockáztatni, kiszállsz az egészből. Azt mondják, nélküled is meglesznek, így hát búcsút intesz nekik.[/p]
    </text>
    <next id="50"></next>
  </p>
  <p id="355">
    <text>
        [p]Vannak dolgok, amelyek sohasem változnak. Ilyen Vica szerelme és a töretlen élni akarásod. Jó munkát szinte biztos, hogy nem fogsz találni, de nem adod fel, tovább próbálkozol. Az életed kusza, örökké a védekezésről szól, de nem hagyod veszni, amit elértél. Ha kell, agresszív vagy, máskor meghunyászkodsz, s meg sem hallod a sértéseket. Az érettségid, a büntetlenséged, a származásod és Vica gömbölyödő hasa arra figyelmeztetnek, hogy történjék bármi, meg kell állnod a helyed.[/p]
    </text>
    <victory />
  </p>
  <p id="356">
    <text>
        [p class="inlineImage"][img src="resources/solo2/356.jpg" /][/p]
        [p]Tódor leugrik az IFA-ról, és elégedetten túrja végig a halmot. Beszámolsz neki a történtekről. Vállon vereget, és közli, hogy vidékre is vele tarthatsz. Két nap múlva beülsz az IFA-ba, és elindultok Miskolc felé. A városba érve csendesen keringtek a szeméttelepnél, aztán körülnéztek a lakótelepen. Egy ígéretes szemétdomb mellett álltok meg, de most már nem te, hanem egy régebbi fiú, Ede marad ott őrködni.[/p]
    </text>
    <random diceConfig="1d6">
      <result min="1" max="3">
        <next id="122"></next>
      </result>
      <result min="4" max="6">
        <next id="34"></next>
      </result>
    </random>
  </p>
  <p id="357">
    <text>
        [p]– A fene sem tuggya öcsém micsináltá, de nem is érdekel. A mi cellánkban mindenki megtért. Itt veszély nem fenyeget – köszönt rád egy fura kis öregember az ajtóban; serény kézmozdulatokkal irányít a félhomályban. A többiek keresztet vetnek, és suttogva imádkozni kezdenek az újonnan érkező lelki üdvéért. Felmászol egy ágyra, és némán könnyezni kezdesz. Végigvonul a szemed előtt minden, ami az otthon óta történt. Úgy érzed, hogy másképpen is alakulhatott volna ez az egész. De ahhoz talán erősebbnek kellett volna lenned. Kalandod itt véget ér.[/p]
    </text>
    <victory />
  </p>
  <p id="358">
    <text>
        [p]Egy hete élvezed már a korlátlan szabadságot, ami az intézeti évek után meseszerűnek tűnik. Tizennyolc évesen végre akkor fekszel le és akkor eszel, amikor akarsz. A nagy szabadságban lubickolva nemigen gondoltál munkakeresésre. A pénzed is tart még, pedig bőkezűen szórod. Viszont kezded magad kényelmetlenül érezni; Jolán néni célozgatásai is rendszeressé válnak. Panasz persze nem lehet rájuk, igazán remek házigazdák, bár hogy eddig maradhattál, csak annak köszönhetted, hogy Lajos rokona vagy. Nem lenne jó magadra haragítani őket, úgy döntesz, maradék pénzedből albérletet keresel. Mielőtt elindulsz Expresszt venni, elmondod a tervedet Jolánnak. Azonnal megenyhül, és mézesmázosan közli: addig maradsz, ameddig csak akarsz. Ez körülbelül annyit jelent, hogy holnap talán még nem hajít ki, ha itt talál. Elbúcsúzol a családtól, majd hosszan hálálkodsz a vendéglátásért. Szerencsés esetben már máshol töltöd az éjszakát.[/p]
    </text>
    <next id="2"></next>
  </p>
  <p id="359">
    <text>
        [p]Izgatottan vágtatsz vele haza. Amikor átszaladsz a parkon, egy autó kanyarodik eléd, és majdnem elüt. Két rendőr pattan ki belőle, melléd állnak.[/p]
        [p]– Ha szabad kérdeznem, mi elől tetszik futni a kisebbségi úrnak? – bökdös a gumibotjával az egyik. Egyáltalán nem félsz, Vica közelsége döbbenetes erőt ad. Faggatnak, te válaszolsz, bár úgy érzed, nem volna kötelességed. Épp indulnának, amikor az egyik felfigyel a zsebedben dudorodó valamire, és szó nélkül kirántja onnan – te Vica ajándéka után kapsz, de ekkor gumibot csattan a karodon. Ráncigálnak, egy pillanatra azt hiszed, hogy vége, de belöknek az autóba. Tíz perc múlva az őrsön egy félreeső cella padlóján fekszel. Rugdosnak, üvölteni se bírsz. Nem tudod, meddig tart, de egyszer csak abbahagyják. Nem tudsz felállni. Nyögdécselsz, elkúszol az ajtóig, és orvosért könyörögsz.[/p]
        [p]A rendőrök haboznak, végül egy fiatalabb unszolására orvost hívnak. Fél óra, amíg megérkezik. Nagyjából megnyugszol, fásultan válaszolsz a kérdéseikre. Az orvos ellátja a sebeidet, és morogva megkérdezi, akarsz-e feljelentést tenni.[/p]
    </text>
    <next id="55">Ha igen</next>
    <next id="163">Ha nem</next>
    <next id="32">Ha feljelentést akarsz tenni, de előtte kórházba viteted magad</next>
  </p>
  <p id="360">
    <text>
        [p]A felkelő nap egy műhelyben talál, megigézve bámulsz egy irgalmatlan méretű vasesztergapadot. Elképzelni sem tudod, hogyan működik. Később az egyik brigádtag mutat rajta néhány fogást, és immár mint betanított munkás esztergálsz napestig. Megkedveled a helyet, s megint reménykedni kezdesz, hogy lesz pénzed albérletre.[/p]
    </text>
    <next id="118"></next>
  </p>
  <p id="361">
    <text>
        [p]Telefonálsz, bejelented, mi történt, majd visszamész, és szorongva figyeled tovább az eseményeket. Amilyen hirtelen robbant ki a vita, olyan hirtelen el is csendesedett. Valószínűleg elfáradtak, és maguktól csillapodtak le. Kérdezősködsz, van-e sérült, de a hajléktalanok azt mondják, senkinek sem esett baja. Mire kiérnek a rendőrök, már minden a helyén. A két járőr kérdezget, majd pár perc múlva eltűnik. Hajnalig nem hagy nyugodni a verekedés látványa.[/p]
    </text>
    <next id="233"></next>
  </p>
  <p id="362">
    <text>
        [p]Öt autó farol be a placcra, és ordítva ugrálnak ki a készültségi osztály emberei. A nagy kavarodásban menekülési utat keresel, még az is eszedbe jut, hogy az ázsiaiak közé vegyülsz. Tudod, hogy elfutni lehetetlen, inkább mozdulatlanul hasalsz tovább a fűben. Csigalassúsággal kúszni kezdesz egy sötét árok felé, reméled, ott nem találnak rád. A rendőrök mindenkit letepernek a földre, üvöltöznek, társaidat megbilincselik.[/p]
    </text>
    <random diceConfig="1d6">
      <result min="1" max="3">
        <next id="54"></next>
      </result>
      <result min="4" max="6">
        <next id="384"></next>
      </result>
    </random>
  </p>
  <p id="363">
    <text>
        [p]Nagy ámulatodra a főnök megdicsér titeket, és elmondja, hogy „azt a hülyét most küldte el a francba”.[/p]
        [p]– Akinek van esze, az feltalálja magát, az a szerencsétlen meg csak árulkodni tud. Beszéd közben végig a ruhátokat piszkálja. Rágyújt, ráül egy zöldségesládára, és néma csöndben elszívja a cigarettáját. Idétlenül álldogáltok, aztán elmegy. A biztatástól jobb kedvetek lesz, egészen összebarátkoztok. A társad, Józsi az üdvhadsereg szállóján lakik. Kiderül, hogy csak negyvenöt éves, legalább hatvannak nézted. Mesél a bajairól, azt mondja, pánikbeteg. Már szívrohama is volt, de az orvos elhajtotta, azt hitték, szimulál.[/p]
        [p]Végül lejár a munkaidő, több mint háromezret szedtetek össze fejenként. Reménykedsz, hogy másnap is lesz munka.[/p]
    </text>
    <random diceConfig="1d6">
      <result min="1" max="4">
        <next id="138"></next>
      </result>
      <result min="5" max="6">
        <next id="314"></next>
      </result>
    </random>
  </p>
  <p id="364">
    <text>
        [p]Magadnak sem tudod megindokolni, hogy miért, de nemet mondasz. Talán a korai kelést igyekszel elkerülni. A „kinti világ” legnagyobb áldása, hogy addig alhat az ember, ameddig csak akar. Aztán rájössz, hogy ez butaság, ha más munkát találsz, ugyanez lesz. Mivel nem akarsz Huang előtt leégni, inkább nem visszakozol. Mosolyogva kitessékel az előszobából.[/p]
        [p]Pénzed már nincs túl sok, ideje lenne munkát találni. Elhatározod, hogy mielőbb felhajtasz egyet.[/p]
    </text>
    <next id="35"></next>
  </p>
  <p id="365">
    <text>
        [p]Lajos eloldalog, te pedig kókadozva elnyújtózol a nagyfotelben. Unatkozva bámulsz egy versenyautókkal illusztrált 1983-as plakátot, majd meglepetten fedezel fel három, arcodra szegeződő szempárt. A felismerés öröme árad szét benned; unokatestvéreid nyakába veted magad. Hajnalig beszélgettek, később Jolán néni szigorú pillantásaitól megszeppenve a fiúk szobájába vonulsz, végigdőlsz egy pokrócon, és másnap délutánig alszol. Mire magadhoz térsz, unokatestvéreidnek hűlt helyük. Kicsoszogsz a konyhába, ahol Jolán néni előbb a cuccaidra, majd az ajtóra mutat. Vöröslő fejjel álldogálsz, majd kisietsz a gangra. Fel-alá járkálsz, és reménykedsz, hogy Lajos bá'-n majd számon kérheted Jolán irántad táplált ellenszenvét. Lajos azonban nem jön. Sírással küszködve hagyod el a házat, többórás céltalan városligeti séta után fásultan ülsz le estefelé egy padra. Megint nincs hol aludnod. Előrángatod a tegnap vásárolt újságot, és az első útba eső telefonfülkében lázasan tárcsázni kezdesz.[/p]
    </text>
    <next id="287"></next>
  </p>
  <p id="366">
    <text>
        [p]– Sajnálom, de nekem megbízható lakóra van szükségem. Adjon annyi pénzt, amennyit tud, aztán egy hét múlva költözzön ki! – közli, és sarkon fordul. Hajnalig tévézel, nem akarsz gondolkodni. Másnap lustálkodsz. Este bemész dolgozni, és különös ötleted támad: idős kollégádtól kérsz segítséget, talán eszébe jut valami. Elmondod neki, hol laksz, kinél, hogy mi történt veled.[/p]
    </text>
    <random diceConfig="1d6">
      <result min="1" max="2">
        <next id="23"></next>
      </result>
      <result min="3" max="6">
        <next id="146"></next>
      </result>
    </random>
  </p>
  <p id="367">
    <text>
        [p]Szemrehányó pillantásokkal figyelik, amíg odaügyeskedsz egy szörnyen csikorgó vasszéket. Góbi, a csoport vezetője egy könyvet húz az ölébe. Roma meséket olvas, az ördögről beszél. Te bágyadtan hallgatod, csak a másik csoport felől felcsendülő nevetés zavar meg néha. A végén Góbi félreteszi a könyvet, és átordít a többieknek, hogy indulhatnak. Elvegyültök, igyekszel ismeretségeket kötni. Nem kelted fel igazán senkinek az érdeklődését, végül kissé sértődötten veszed fel a kabátodat.[/p]
    </text>
    <next id="79">Ha haza akarsz menni</next>
    <next id="273">Ha inkább velük mész bulizni</next>
  </p>
  <p id="368">
    <text>
        [p]Kimész a körútra, lecövekelsz egy sarkon, és leinted az első arra haladó rendőrjárőrt.[/p]
        [p]Tisztelettudóan vársz, míg kiszállnak. Épp mikor mondanád, mi történt, egyikük rád dörren:[/p]
        [p]– Mit integetsz, baszki?[/p]
        [p]Képtelen vagy megszólalni, legszívesebben elfutnál. Nyelsz egyet, és magad elé mormogod, hogy kiraboltak.[/p]
        [p]– Mi? Hangosabban, rézbőrű! Tudtok ti ordítozni, nem?! Van személyid?[/p]
        [p]Odaadod a papírjaidat. Az egyik a rádiója után nyúl, te kihúzod magad és vársz.[/p]
        [p]– Mondok egy indián rendszámot! – hallod a kocsi felől; nem érted, még el is mosolyodsz. A rendőr derékszíját figyeled: pisztoly, gumibot, gázspray.[/p]
        [p]Egyszer csak a kezedbe nyomja a papírjaidat, és közli, hogy tiszta vagy. – Gondolom, egyelőre, teszi hozzá.[/p]
    </text>
    <next id="202"></next>
  </p>
  <p id="369">
    <text>
        [p]Egy nap elvetődsz a Keletibe. Az útmutató táblák előtt téblábolsz, mikor észreveszed, hogy egy farmerba öltözött férfi tart feléd. Egy sporttáska van nála, barátságosan megszólít.[/p]
        [p]–  Látom, egyedül vagy. Nincs kedved inni valamit? Itt a sarkon egy resti, a vendégem vagy.[/p]
        [p]Lassan beszél, de teljesen józan. Nem szoktál idegenekkel ismerkedni, bár most jól esne egy ital.[/p]
    </text>
    <next id="321">Ha úgy döntesz, iszol vele valamit</next>
    <next id="150">Ha inkább udvariasan lepattintod</next>
  </p>
  <p id="370">
    <text>
        [p]Másnap befejezitek a melót. A mester odaadja a pénzedet, és vállon vereget.[/p]
        [p]– Holnapután új melónk van. Megint egy bolt, de most Szegeden. Ugye velünk jössz?[/p]
        [p]Szeged! Itt kell megállnod a helyed. Nem teszed ki a lábad a fővárosból! Vagy itt sikerül, vagy sehol. Szomorúan intesz búcsút, és hazabandukolsz. Kezdődik minden elölről. Munkakeresés, talán még az albérletből is kitesznek. Próbálsz másra gondolni, és eszedbe jut, hogy ma este megint van klub, megígérted, hogy lenézel.[/p]
    </text>
    <next id="263">Ha van kedved lemenni</next>
    <next id="296">Ha nincs</next>
  </p>
  <p id="371">
    <text>
        [p]Megfordulsz, és gyors léptekkel elindulsz a másik irányba. Egyre gyorsabb tempóra kapcsolsz. A feljáró nincs messze. Egy fiatal lány hangja hasít mögötted a levegőbe. – Odanézzetek![/p]
        [p]Hátrapillantasz. A lány tizenhét éves lehet, egyenesen rád mutat. Egy páran elkezdenek feléd futni. Sűrűn hátratekintve vágtatsz fel a lépcsőn. Üres az utca. Rohansz teljes erődből.[/p]
    </text>
    <random diceConfig="1d6">
      <result min="1" max="5">
        <next id="242"></next>
      </result>
      <result min="6" max="6">
        <next id="280"></next>
      </result>
    </random>
  </p>
  <p id="372">
    <text>
        [p]– Oké! – adsz félszeg választ, és belecsapsz Ákos tenyerébe. Azt mondja, legjobb azonnal elkezdeni. Miközben keresztülszelitek a várost, ismerteted nyomorult gondjaidat. Kezedbe nyom egy húszezrest, azt mondja, majd törleszted.[/p]
        [p]– Hidd el, itt megtérül a munkád! Szórakozunk, vadulunk, minden fasza – kiabál. Egy penészes lépcsőház első emeletére caplattok.[/p]
        [p]–  Aztán ésszel legyé' bazmeg, nehogy kihúzd valakinél a gyufát! – tanácsolja. Tá-ti-ti-tát kopogtat az ajtón, majd benyit a lakásba. Középen kopasz, bőrdzsekis figura hallgatja a felé áradó kérdéseket. A beszélgetésben nem hallod tisztán, de mintha Bundoknak vagy Mundognak szólítanák.[/p]
    </text>
    <itemCheck id="81 or 231" type="section">
      <have>
        <next id="258"></next>
      </have>
      <dontHave>
        <next id="99"></next>
      </dontHave>
    </itemCheck>
  </p>
  <p id="373">
    <text>
        [p]Rád zárják a cellaajtót. Két hatalmas termetű férfi mér végig, egy alélt, kamaszforma cigánygyerek van még velük. Belöknek egy sarokba, kedélyesen bámulnak, s megköszönik, hogy itt vagy.[/p]
        [p]– Most legalább jut mindkettőnknek csicska! – örvendeznek, aztán az egyik rádszól, hogy tisztítsd ki a cipőjét. Ilyenkor csak egy dolgot tehetsz: megtámadod őket, és ha százszor a földre küldenek, te újra felállsz, s ha tekintélyt nem is, békét még kiharcolhatsz magadnak. Nekilendülsz, és vadul ütni kezded őket. Kegyetlenül elvernek, de nem tudnak veled mit kezdeni, és később nyugton hagynak. Állandóan beszólnak, de csak Lalit csicskáztatják – pár nap múlva már aludni is mersz. Két hét telik el így, aztán kihallgatásra visznek.[/p]
    </text>
    <next id="130"></next>
  </p>
  <p id="374">
    <text>
        [p]A sógornak egyszerűen Kapitány a neve, folyamatosan vicceket mesél, emberei pedig készségesen nevetnek. Gyorsan ledarálja az árakat: vörösréz három kiló, sárga kettőötven, alu kettőhúsz... Panaszkodik, hogy rosszul megy az üzlet, munkásai fele sitten van. Azt mondják, az a legveszélyesebb, amikor először betalálsz. Az első nagyobb fogásnál ráérzel az ízére, utána már nem lehet abbahagyni, még ha le is csuknak. Ahogy kijönnek, kezdik elölről, mert nagy pénz van benne. A többiek főként börtönéveikről mesélnek, te félrehúzódsz, hallgatsz. Kapitány utasításokat oszt, egy Géza nevű rokkantnyugdíjas int, hogy kövesd.[/p]
    </text>
    <next id="215"></next>
  </p>
  <p id="375">
    <text>
        [p]A férfi előrelép, eldobja a lapátot, és korábbi munkáid felől érdeklődik. Sorolni kezded, mit dolgoztál eddig. A férfi kótyagosan hallgat, aztán közli, hogy megfelelsz.[/p]
        [p]– Egy hajléktalanszálló nyílik egy héten belül, maga lenne a gondnok. Nem valami nagy karrier. Vállalja?[/p]
        [p]Hallgatsz, mert itt mások bajait is a nyakadba kéne venni. Felsóhajtasz, rábólintasz, és kétségek közt gyötrődve indulsz haza. Lett ugyan állásod, de pénzed még nem, a néni már biztosan kérni fogja a lakbért. Hazaérsz, alig hogy letelepszel, csöngetnek. A néni áll az ajtóban, az egyre növekvő gyógyszerárakról beszél. Jól ismered, tudod mit jelent ez.[/p]
    </text>
    <next id="69"></next>
  </p>
  <p id="376">
    <text>
        [p]Az orvos látja, hogy képes vagy küzdeni, tovább bátorít. Azt mondja, ha kicsit rendbe jössz, még terápiás programokba is bekerülhetsz. Bólogatsz, de más célod nincs, mint minél hamarabb kikerülni. Hónapok telnek el, mire belátod: egyedül nem tudsz megbirkózni a szerrel. A teljesen leépült betegek látványa ad erőt, és jelentkezel egy csoportba.[/p]
        [p]Bekerülsz, lassan megváltozik az életed. Többnyire csendben kertészkedtek az alapítványok működtette farmon, közben beszélgettek, imádkoztok. Szeretsz itt lenni, barátokat, barátnőket találsz. Még innen sem könnyű kikerülni, de akinek sikerül, újra drogokhoz nyúl, és már nem ide hozzák vissza. Érzed, hogy itt biztonságban vagy, s bár félsz a külvilágtól, vágysz az élet után. Kalandod itt véget ér.[/p]
    </text>
    <victory />
  </p>
  <p id="377">
    <text>
        [p]Iszonyatos erőfeszítések árán összeszeded magadat. Állandó rosszulléttől gyötörten próbálod ismét emberszerűvé formálni külsődet. Mint egy őrült robotolsz, minden munkát elvégzel, hogy pénzt szerezz az ügyintézésre és a repülőjegyre. Két hónap elteltével nagyjából egészségesen és jól öltözötten mész a követségre.[/p]
    </text>
    <random diceConfig="1d6">
      <result min="1" max="5">
        <next id="334"></next>
      </result>
      <result min="6" max="6">
        <next id="107"></next>
      </result>
    </random>
  </p>
  <p id="378">
    <text>
        [p class="inlineImage"][img src="resources/solo2/378.jpg" /][/p]
        [p]Öcsi, a kiképzők vezetője végignézi a kenneleket, majd kitereli az állatokat az udvarra. Legalább tíz kutya rohan oda hozzád, vidáman körbeugrálnak, és vadul nyalogatják a kezedet.[/p]
        [p]– A húsgyárból jöttél, komám? – nevet rád Öcsi, és te bátortalanul visszamosolyogsz. Mivel tízig tart a munkaidőd, segítesz nekik. Mindenki szótlanul figyel, egy rossz szavuk sincs, úgyhogy egyre növekvő bizalommal teszel-veszel. Fél tízkor a főnök behív kávézni. Délben érsz haza, és rögtön elalszol. Este tízkor ismét kint vagy a telepen. Éjszaka nem történik semmi különös. Reggel bizakodva figyeled a közeledő csoportot.[/p]
    </text>
    <random diceConfig="1d6">
      <result min="1" max="3">
        <next id="214"></next>
      </result>
      <result min="4" max="6">
        <next id="351"></next>
      </result>
    </random>
  </p>
  <p id="379">
    <text>
        [p]Kicsit kifújod magad, napok óta nem keres senki. Igaz, otthagytad az albérletet, és eladtad a mobilodat is. Megint a nulláról indulsz, de már számtalan tapasztalat birtokában. Motelre már nem futja, tudod, hogy nincs más megoldás, fel kell keresned egy átmeneti szállót.[/p]
    </text>
    <next id="198"></next>
  </p>
  <p id="380">
    <text>
        [p]A fapadosban nehéz cigányokat találni: minden arc el van színeződve. A fagytól, az alkoholtól vagy egyszerűen a kosztól. Lehetetlen a korokat, néhol még a nemeket is megsaccolni. Sokan üldögélnek a bejárat körül, csak este engedik be a népet. Elolvasod a házirendet, semmi érdekes. Megérkezik az intézet vezetője, akit mindenki egyszerre talál meg a problémájával. Te is mondod a magadét: nincs hol laknod, be akarsz kerülni.[/p]
    </text>
    <random diceConfig="1d6">
      <result min="1" max="2">
        <next id="137"></next>
      </result>
      <result min="3" max="6">
        <next id="25"></next>
      </result>
    </random>
  </p>
  <p id="381">
    <text>
        [p]Az embereid felmérik a terepet: a rablást biztonságosan végre lehet hajtani. Este behatolnak, másnap délre már el is passzoltad az árut. Az orgazda vonakodott ugyan, mert a tulaj a barátja, de az ajánlott százalék végül meggyőzte. A nyereségből lecseréled a kocsidat, és egy rövid nyaralást is megengedsz magadnak. Felfrissülve térsz vissza, és meglátogatod a főnököt.[/p]
    </text>
    <next id="255"></next>
  </p>
  <p id="382">
    <text>
        [p]A könyvesboltban a szokásos koreográfia szerint percenként kérdezik meg, mit szeretnél, és arra kérnek, hagyd a táskádat a pultnál. Most nem szólhatsz be, kevés üzletben lehet az összes szükséges könyvet megvásárolni. Úgysem tudod mind megvenni, egy vagyonba kerülne, marad a könyvtár. Élvezettel kukkantasz bele a könyvekbe, s megrettensz a hatalmas mennyiségű tanulnivalótól.[/p]
    </text>
    <next id="350"></next>
  </p>
  <p id="383">
    <text>
        [p]A házban nincs vakolat, és olyan sötét van, hogy csak araszolva jutsz el az udvarig. Ez a földszint három, suttogod magad elé, ahogy erőtlenül nyomogatod a csengőt. Az ajtó szinte azonnal kinyílik, és egy fiatal, rémisztően kövér nő áll előtted.[/p]
        [p]– Maga venné ki a lakást? – néz rád kissé félszegen. – Jöjjön be, azt nézzen körül! A férjem mingyá' itt lesz.[/p]
        [p]Az első, amit meglátsz, egy csótány, ahogy utat tör magának néhány konzervdoboz között. A lakás egy kicsi szoba és egy mosókonyha.[/p]
        [p]– Vécé a folyosó végén! – kiáltja mögötted egy öblös férfihang. – Rácz Béla vagyok, enyém a lakás – mondja, és széttárja a karját. A legbarnább bőrű cigányember, akit valaha láttál. Havi tizennyolc, plusz rezsi. – Anyjuk, mennyi is a foglaló?[/p]
        [p]A nő végigmér, majd rád mosolyog.[/p]
        [p]– Két hónapot kéne letenni előre. Most kéne. A bútorok a pincében vannak. A szekrényt majd segít fölhozni a férjem![/p]
        [p]Miközben cipekedsz, azon töröd a fejed, hogyan rendezd be életed első lakását. Aztán átadod a pénzt, ők pedig hazamennek – a szomszéd lakásba. Helyretologatsz mindent, végigdőlsz a dohos ágyon, majd elmosolyodsz, és az Otthonra gondolsz. Eddig minden nagyon izgalmas.[/p]
        [p]Vidáman kilépsz az ajtón, és elindulsz a körút felé egy éjjel-nappaliba. Mikor megpróbálsz átbotorkálni az udvaron, egy ázsiai férfiba ütközöl. Mielőtt bármit mondanál, köszön, és beszélni kezd:[/p]
        [p]– Maga új lakó? Béla mondta, itt laksz, és azt is mondta, nincs munka. Akarsz nálam dolgozni? Ha te akarsz, gyere be második emelet tizennégybe most, ha nem jó, holnap reggel, és megbeszéljük![/p]
    </text>
    <next id="9">Ha akarsz beszélni Huanggal</next>
    <next id="45">Ha nem szeretnél neki dolgozni</next>
  </p>
  <p id="384">
    <text>
        [p]Beásod magad gyomos fedezékedbe, és irgalomért esdekelsz valami felsőbb hatalomhoz. Órákba telik, mire elcsendesedik a környék. Remegsz, és a hűvös éjszaka ellenére verítékben úszol. Nincs kedved eljátszani óriási szerencsédet, távol az úttól beleveted magad a rengetegbe. Rohanni kezdesz a cserjésben. Hajnaltájt találsz először utat, aztán egy települést, ahonnan távolsági busszal indulsz vissza Pestre. Sokáig figyeled a házadat, semmi gyanúsat nem látsz, óvatosan felmész a lakásodba. Az ajtó nyitva, cuccaid szétdobálva. Nem tudod, hogy a rendőrök vagy megbízóid jártak-e itt, de azonnal el kell tűnnöd. Rettegve a rendőröktől és társaid dühétől, bujkálva telnek napjaid. Óriási szerencsével sikerül szobát találnod, másnapra ígéred a tulajnak a pénzt.[/p]
    </text>
    <next id="61"></next>
  </p>
  <p id="385">
    <text>
        [p]Szombat van, délben kelsz. A tegnapi mulatozás emlékeit már alig érzed. A hétvégét pihenéssel akarod tölteni, de még el kell intézned néhány dolgot. Venni kéne egy új nadrágot, mert a sajátodban kellett dolgoznod. Azt ígérték, két hónap után kapsz munkaruhát, de majd levonják a fizetésedből. Komótosan megmosakszol, megeszed maradék élelmedet, és felöltözöl. Sietni kell, mielőtt meglátogat a házinéni; majd minden nap benéz, körbejár és vizsgálódik. Magadhoz veszed a pénzedet, és elindulsz.[/p]
        [p]Tegnapelőtt megismerkedtél egy szomszédban lakó lánnyal. Beszélgettetek, majd váratlanul megcsókolt. Este sokáig együtt voltatok, nagyon megkedvelted, még egy kevés pénzt is kölcsönadtál neki. Most a lépcsőházban látod viszont, egy másik férfival ölelkezik. Köszönés nélkül elsietsz mellettük, még hallod, hogy kinevetnek.[/p]
    </text>
    <next id="179"></next>
  </p>
  <p id="386">
    <text>
        [p class="inlineImage"][img src="resources/solo2/386.jpg" /][/p]
        [p]Hangulatzavaraid vannak, valószínűleg az alkohol teszi. Kötekedsz vagy éppen veszetten keresed mások társaságát, főként a következő adag kevert megszerzésével foglalkozol.[/p]
        [p]Egyik éjjel azonban fura dolog történik. Jenő bácsi ágyának rugói megreccsennek, majd menekülő léptek zaját hallod. Először azt hiszed, hallucinálsz, mostanában ez gyakran megtörtént. Észreveszed, hogy eltűnt a kabátod. Benne volt a pénzed és minden iratod. Egy darabig bután nézel, aztán ordítani kezdesz.[/p]
    </text>
    <next id="117"></next>
  </p>
  <p id="387">
    <text>
        [p]Misu végül nem tart veletek, a vezetést egy Kollár nevű férfira bízza. Kollár fura figura. Amikor a megbízóval tárgyal, nagy elánnal harcol értetek, az építkezésen azonban egy vakolókanalat sem hajlandó felemelni. Egy pálinkásüveget dédelgetve üldögél, félpercenként megjegyzi, hogy egy rakás szar az egész. A brigáddal töltöd az estét is, nyakló nélkül isztok, ordítoztok kora hajnalig.[/p]
        [p]– Bor, sör, vodka, konyak, pálinka – nevet Kollár, mikor másnap megkér, hogy lehelj az arcába. Boldogan piálod velük végig a második estét is. Elég jól keresel a kőműveskedéssel, de nem tudsz félretenni, egyelőre semmi esélyed, hogy megint albérletbe menj. Minden este berúgtok, röhögtök, őrjöngtök; szeretsz részeg lenni.[/p]
    </text>
    <next id="5"></next>
  </p>
  <p id="388">
    <text>
        [p]Esélyük sem lett volna bíróságig vinni az ügyet. Egy hétig lábadozol, Bulldog azt mondja, nála nincs sok lehetőség. Elhatározod, hogy jobban fogsz figyelni, újabb melókba veted bele magad.[/p]
    </text>
    <next id="134"></next>
  </p>
  <p id="389">
    <text>
        [p]Kirohansz az épületből, többen utánad erednek. Kint folytatódik a vita, egy középkorú férfi lökdösődni kezd, attól félsz, tettlegességig fajul a dolog. Szerencsére feltűnik a tiszteletes, lecsendesíti az embereket, el tudod mondani, hogy mi történt. A pap figyelmesen végighallgat, majd visszatereli a híveket. Neked azt tanácsolja, maradj nyugodtan, majd beszélgettek, ha végez. Elmondod, hogy nem szívesen mennél vissza, mire ő bevezet egy kis helyiségbe – talán tanulószoba lehet –, s hogy ne unatkozz, ellát olvasnivalóval.[/p]
    </text>
    <next id="151"></next>
  </p>
  <p id="390">
    <text>
        [p]Végső elkeseredésedben Vicához fordulsz. Visszafogad. Utólag belátod, hogy enélkül elvesztél volna. Kegyetlen hetek következnek, őrült módjára hajt a tanulásban, és bár kínlódva, de leteszed az érettségit. Rendkívül büszke vagy, lelkileg is rendbe hoz a siker. Újra tele vagy energiával, de egy kis pihenést azért megengedsz magadnak.[/p]
    </text>
    <next id="176"></next>
  </p>
  <p id="391">
    <text>
        [p]Iszonyatosan bevered a fejedet, és ettől némileg kijózanodsz. Előkúszol az asztal alól, és rövid magyarázkodás után a kijárat felé indulsz. Az ajtó mellett kis híján összecsuklasz. Cimboráid odagyűlnek, segítenek, matató kezeket érzel a ruhádon. Némi lökdösődés után csalódottan elmennek. Te is elindulsz, magad mögött hagyod a markecolókat. Rövid gyaloglás után életedben először taxit fogsz és hazamész.[/p]
        [p]Ledőlsz az ágyadba, és mély álomba zuhansz. Másnap vásárolsz néhány hirdetési újságot, és nekiállsz albérletet keresni.[/p]
    </text>
    <next id="2"></next>
  </p>
  <p id="392">
    <text>
        [p]A Tanár úr egy parkban tartja az óráit, aki ide jár, a tanításért cserébe egy kis pénzt vagy élelmet ad. Egy főiskolás cigánylány segít neki: ő Vica, a Tanár úr egykori tanítványa. Gyakran idelátogat, főleg irodalmat oktat. Az óráin végig őt bámulod, és erőszakosságod sikert arat. Vica is mind nagyobb figyelmet szentel neked. Csak nehezen hiszed el, hogy egy ilyen lány egyáltalán észrevett. Egy átbeszélgetett este után átöleled és megcsókolod. Úgy érzed, minden vágyad teljesült, és bármire képes lennél, hogy Vicát örökre magad mellett tudhasd.[/p]
    </text>
    <next id="233"></next>
  </p>
  <p id="393">
    <text>
        [p]Egy karbantartó visz körbe, kis traktorról mutatja meg a temetőt. Kapuőr leszel, úgy tűnik, nem követelnek sokat. A tanulást egyre jobban élvezed, és gyermeki várakozással tekintesz a téli szünet elé. Te az ünnepek alatt is az intézetben maradtál, de mindig átragadt rád a lázas készülődés hangulata. Tényleg, ez lesz az első karácsony, amit saját otthonodban töltesz! Másra sem tudsz gondolni, csak a fenyőfadíszítésre Vicával.[/p]
    </text>
    <random diceConfig="1d6">
      <result min="1" max="2">
        <next id="86"></next>
      </result>
      <result min="3" max="6">
        <next id="237"></next>
      </result>
    </random>
  </p>
  <p id="394">
    <text>
        [p]–  Hahó! Van itt valaki? – kiáltasz be az udvari kapun. Gumicsizmás parasztember tárja ki a nehéz ajtót. Kezében öntözőkanna, megkérdezi, mit akarsz.[/p]
        [p]– Dolgozni! – feleled magabiztosan a kérges képű kertésznek, aki a lábadat is lefröcsköli.[/p]
        [p]–  Aztán mit akar itt? – szegezi neked ismét a kérdést. Az újsághirdetést lobogtatva magyarázni kezdesz. Az öreg vigyorogva húzza fel fogatlan szája szélét.[/p]
    </text>
    <next id="260"></next>
  </p>
  <p id="395">
    <text>
        [p]A lakás ajtajára egy cetli van ragasztva „amint tud keresen föl” felirattal. Megismered a tulaj írását, átmész hozzá. Fogalmad sincs, mi ilyen sürgős, majdnem minden nap összefutsz vele a lépcsőházban. A fejét ingatva, zavartan nyit ajtót. Köszönsz, majd megkérdezed, mi a probléma.[/p]
        [p]– Hát ez, fiatalember! – mondja, és piszkos körmével a falinaptáron matat. – Tegnap kellett volna fizetnie – mondja –, ma meg már ma van.[/p]
        [p]Mentegetőzöl, hogy te vagy a hibás, elfelejtetted, de akár most oda tudnád adni a pénzt. Ígérgeted, hogy többet ilyen nem fordul elő, különben is, egy nap nem a világ. Azt mondja, megért téged, és borzasztóan sajnál, de ő előre szólt, és nem tud mit tenni, mert a lakást már kiadta másnak.[/p]
        [p]Néhány másodpercbe telik, mire újból levegőt kapsz, igyekszel tisztázni a helyzetet. Dühös vagy, de könyörgőre fogod, a tulaj azonban hajthatatlan.[/p]
        [p]– Holnap kéne elhagynia a lakást. Sajnálom. Meg ott volt az a pohár is.[/p]
        [p]A poharat az első héten törted el, még aznap ki is fizetted, 180 forintot perkáltál neki. Nincs mit tenned, tehetetlenül visszavonulsz immár csak átmenetinek nevezhető szobádba.[/p]
    </text>
    <next id="303"></next>
  </p>
  <p id="396">
    <text>
        [p]A raktárosi munka nem tűnik rossznak. Az otthonban az éjszakai ügyeletes látta el a raktáros-szertáros feladatot, és mindenki szerette. Veled is gyakran kedveskedett, sokszor fiacskámnak hívott, igaz, ezt másokkal is megtette. Az előtérben sokan várakoznak, több munkahelyre is hirdettek felvételt. Egy „Ica” névtáblát viselő, magát humánmenedzser helyettesnek nevező nő igazítja el a jelentkezőket. Te is odafurakszol, elmondod, hogy a raktárosi állásra jelentkezel. Elkéri a papírjaidat, és azt mondja, ülj le, majd hívnak. Később bemész egy szobába, ahol a műszaki igazgatóval is találkozol. Feltesz néhány kérdést. Utána kimész, vársz a folyosón, amíg szólítanak.[/p]
    </text>
    <next id="313"></next>
  </p>
  <p id="397">
    <text>
        [p]Hitehagyottan és immáron sokadjára gyalogolsz ki reggel a piacra. Ha a feketemelóból sem tudsz megélni, rejtély, hogy miből fogod eltartani magad. Főleg a lassan közelgő hideg tölt el rémülettel. Megérkezel, és fázósan beállsz a többiek közé. Előlép két férfi. A munkára várók, köztük te is, kókadozva összeverődnek, hogy jobban hallják. Festésre keres embert az egyik, zsákpakolásra a másik. Szakértő módjára mindenkit végigmérnek, társaid ordítva kelletik magukat. Kiválasztanak egy szakállas férfit, aztán másodikként mindkettőjük rád mutat.[/p]
    </text>
    <next id="76">Ha festeni akarsz</next>
    <next id="216">Ha inkább pakolnál</next>
  </p>
  <p id="398">
    <text>
        [p]Barátaid összehoznak szinte mindenkivel, aki esetleg közelebb vihetne a nagyobb terjesztőkhöz, de senki nem akar egy hajléktalan cigánnyal üzletelni. A pénzed elfogy, és megint ott tartasz, mint a kezdetekkor. A szállókon fura viselkedésed és különös slepped miatt nem látnak szívesen. A külsőd elhanyagolt, csak az anyagpénz megszerzésére koncentrálsz. És pénz mindig akad. Egy magányos néni retikülje, egy otthagyott táska, áruházi lopások és egy közösen kirámolt gyógyszertár segít talpon maradni.[/p]
        [p]Már nem vagy önmagad. Egyre vadabbá, kiszámíthatatlanabbá válsz, még a kemény drogosok körében is elveszíted a hiteledet. Nagy bajban vagy.[/p]
    </text>
    <random diceConfig="1d6">
      <result min="1" max="3">
        <next id="306"></next>
      </result>
      <result min="4" max="6">
        <next id="135"></next>
      </result>
    </random>
  </p>
  <p id="399">
    <text>
        [p]Megkérdezed a munkatársaidat, hogy ki lehet-e kérni előre a pénzt, azt mondják, próbáld meg. A tulaj minden délután eljön, és ráérősen sétálgat a gépek között. A többiek tudják, hogy félsz, ezért hogy segítsenek, nekilöknek, mikor épp nem figyelsz. Nevetnek, bebuknak a szerelvények mögé. Tudja, hogy nem vagy hibás, de te folyton körbetekintgetsz, keresve a bűnöst, hogy igazold ártatlanságodat. Kinyögöd, mit akarsz tőle. Mormog néhány szót – tudja ő ám, milyen nehéz beosztani a fizetést –, majd elővesz egy vaskos pénzköteget, és kibogarássza az óhajtott előleget. Megköszönöd, aztán szidod magad, miért nem kértél többet, ha ezt ilyen könnyen megadta.[/p]
    </text>
    <next id="29"></next>
  </p>
  <p id="400">
    <text>
        [p]Kitartasz, küzdesz tovább. Észrevehetetlen tempóban haladsz felfelé, de minden újabb feladatot nagyon megbecsülsz. Megszületik a fiad, aztán egy évre rá már egy kislánnyal is büszkélkedhetsz. A munkádban is ők hajtanak, utána meg rohansz hozzájuk haza, estig játszotok, olyankor boldog vagy. Ők töltenek el reménnyel, de félni is miattuk szoktál; tovább kell küzdeni.[/p]
    </text>
    <victory />
  </p>


</content>