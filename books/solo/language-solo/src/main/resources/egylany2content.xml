<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <text>
        [p][strong]Izgatottan várod[/strong] a legjobb barátnőd esküvőjét, ahol természetesen te is koszorúslány leszel. Ha elég ügyesen kevered a lapokat, talán a nászéjszaka nemcsak a mennyasszony számára ígérkezik forrónak…[/p]
        [p][strong]A nőcsábász[/strong] vőfélyhez szeretnél közelebb kerülni, aki a szövegével mindenkit levesz a lábáról? Vagy inkább a szexi DJ tetoválásait vizsgálnád meg közelebbről? Esetleg a barátnőd bátyja jön be neked, akiből igazi sármőr lett, mióta nem láttad? És hogy lehet ennyire dögös egy eskető pap?![/p]
        [p][strong]Édes élvezetek[/strong], forró szenvedély és választások hosszú sora vár rád – csakis rajtad múlik, hogyan alakulnak az események. Egy biztos: akárhogy is döntesz, feledhetetlen éjszakában lesz részed. Ha pedig mohón belevetnéd magad mindegyik kalandba, nincs más dolgod, mint visszalapozni a könyv elejére.[/p]
    </text>
    <next id="background"/>
  </p>
  <p id="background" display="Háttér">
    <text>
        [p]Egy volt sulitársadnak végre bekötik a fejét, és te kerülsz a koszorúslányok népes csapatának élére. Neked már nem tudnak újat mutatni, annyiszor csináltad ezt végig. De mi van, ha ez az esküvő más lesz, mint a többi? Ha ügyesen kevered a szálakat, talán nem csak a menyasszony számára tartogat meglepetéseket a nászéjszaka… Forró szenvedély, kéjes izgalom és döntések hosszú sora vár rád minden csak rajtad múlik! Ne feledd, bármelyik utat választod, fantasztikus éjszakában lesz részed. Ha pedig mohón belevetnéd magad az összes élménybe, csak lapozz vissza a könyv elejére, és válassz másik végzetet. A te vágyaid a te törvényeid![/p]
        [p]Szeretnél közelebbről megismerkedni a jóképű vőféllyel, aki épp az esküvői sátor mögött gyakorolja a beszédét, és szüksége lenne egy kis segítségre?[/p]
        [p]Vagy elénekelnél egy duettet az ifjú DJ-vel, akitől a közös produkció után sem kellene elszakadnod?[/p]
        [p]És mi lenne, ha az esküvőszervező karjaiban kötnél ki, akinek nem csak az ültetési rend és a virágdíszek járnak ma este a fejében?[/p]
        [p]Csak rajtad múlik, mi történik.[/p]
        [p]A te vágyaid. A te törvényeid. A te történeted.[/p]
    </text>
    <next id="5"></next>
  </p>
  <p id="5" display="Egy lány beállít az esküvőre">
    <text>
        [p]Minden nő tudja, hogy a koszorúslányruha a sátán trükkje, hogy tönkretegye az életünket. Akárhogy is ígérgeti a legjobb barátnőd, nővéred vagy unokatestvéred, hogy nem fogsz úgy kinézni, mint Frankenstein menyasszonya egy vidéki diszkóban, tuti, hogy valami kanapéhuzatnak való, egyszínű anyagban sétálsz majd az oltár felé, amiben úgy nézel ki, mint aki sárgaságban szenved.[/p]
        [p]De te mégsem pánikolsz a ruhapróba előtt. Jane a legrégebbi barátnőd a világon, biztos vagy benne, hogy sosem bújtatna valami rettenetes göncbe. Képen már láttad is, hogy milyen ruhát nézett ki neked – ízléses, testhez simuló szaténruha, ártatlan sötétkék árnyalatban.[/p]
        [p]– Pezsgőt? – kérdezi az egyik eladó, tálcával a kezében. A poharakban az apró buborékocskák versenyt futnak, melyikük ér hamarabb a felszínre.[/p]
        [p]– Igen, köszönöm – lép melléd Cee Cee, Jane nővére és egyben első számú nyoszolyólánya, majd lekap egy poharat a tálcáról. Cee Cee imádja az esküvőket – és mint esküvőszervező, remekül meg is él belőlük. Kicsit azért tartasz tőle, hogy Jane-t is sikerült megfertőznie, és hisztérikus menyasszörnyet csinált belőle. De az ő rendezvényei mellett még a legfényűzőbb királyi esküvő is csak egyszerű lányszöktetésnek tűnne, egy nagy piálással összekötve a helyi kocsmában. El kell ismerni, Cee Cee kiváló szervező.[/p]
        [p]– Láttad már Jane ruháját? – kérdezed, miközben lehuppansz az egyik méregdrága fotelbe. Szemben egy tükörfal, előtted a kis pódium, amit kifejezetten ruhapróbálgatásra terveztek.[/p]
        [p]– Még nem, de már alig várom – mondja Cee Cee csillogó szemmel, és helyet foglal a szomszédos fotelben. – Te pedig tuti odáig leszel, ha meglátod, mit találtunk ki a koszorúslányoknak![/p]
        [p]Ez elég vészjóslóan hangzik. De épp amikor elkezdenél a részletekről érdeklődni, Jane kilép a próbafülkéből. Mögötte hegyként tornyosul a fehér kelme, a szalon tulajdonosa ott sürög-forog körülötte, igazgatja a ruha uszályát.[/p]
        [p]– Istenem, Jane! – szalad ki a szádon.[/p]
    </text>
    <next id="7">Ha a ruha bámulatos</next>
    <next id="8">Ha a ruha rettenetes</next>
  </p>
  <p id="7" display="Az esküvői ruha bámulatos">
    <text>
        [p]Alig jutsz szóhoz. Jane lélegzetelállítóan néz ki. A ruha hófehér, amiről a legjobb barátnőjeként pontosan tudod, hogy nem teljesen helyénvaló üzenet, de végül is az ő esküvője – ha ez kell neki, ám legyen.[/p]
        [p]A dekoltázsa szív alakú, a dereka és az ujjai finom csipkéből vannak, a pódium mögötti tükörfal pedig megmutatja a ruha hátulján teljes hosszában végigfutó, legalább kéttucatnyi aprócska selyemgombot.[/p]
        [p]El se tudod hinni, hogy a legjobb barátnőd férjhez megy! Már oviba és általánosba is együtt jártatok. Aztán jött a tinédzserkor, a középiskola, az első szerelmek, az első szívfájdalom. Mindent együtt csináltatok végig, ám ő most továbblép, új fejezetet kezd az életében – nélküled.[/p]
        [p]Persze, borzasztóan örülsz a boldogságának, ráadásul Tom tényleg rendes pasi. Próbálsz az ő boldogságára koncentrálni, de közben azért kicsit magadat is sajnálod. Nem arról van szó, hogy mindenáron férjhez akarnál menni… Egyszerűen csak azt kívánod, bár ne éreznéd úgy, hogy épp elhagynak.[/p]
        [p]– Na, milyen? – kérdezi Jane, miközben hol jobbra, hol balra fordul, teljes pompájában megmutatva a ruhát.[/p]
        [p]– Szóhoz se jutok – válaszolod.[/p]
        [p]Cee Cee már talpon van, húzgálja, rángatja a hosszú szoknyarészt, ami örvényszerűen kavarog, majd egy terjedelmes uszályba torkollik, ami leginkább egy tejszín pocsolyára emlékeztet.[/p]
        [p]– Te vagy a legszebb menyasszony a világon, Jane! – mondja. Bólintasz, tényleg ő a legszebb. Hatalmas gombóc van a torkodban.[/p]
        [p]– Rendben, csajok – mondja Jane –, akkor most rajtatok a sor![/p]
    </text>
    <next id="14">Nézd meg a koszorúslányruhádat!</next>
  </p>
  <p id="8" display="Az esküvői ruha rettenetes">
    <text>
        [p]Alig kapsz levegőt. Rettenetesen néz ki![/p]
        [p]A ruha vakítóan fehér. Olyan bántóan fehér, hogy fáj tőle az ember szeme. De az igazi gond nem is ez, hanem maga a fazon.[/p]
        [p]A [em]Dinasztia[/em] című sorozat egy egész évada alatt nem látni annyi redőt, rojtot és válltömést, mint ezen a ruhán. A kivágás a mellrészen túlságosan mély, és valami csipkés, hálószerű anyaggal van borítva. Aztán ott vannak azok a hatalmas, fehér, gyűrött textilvirágok, amik úgy néznek ki, mintha egy óvodai szakkört bíztak volna meg a díszítőelemek elkészítésével. Egyébként a szoknya maga is rém fura, olyan se nem hosszú, se nem rövid fazon.[/p]
        [p]– Lélegzetelállítóan nézel ki! Ez a leggyönyörűbb ruha, amit valaha láttam![/p]
        [p]– áradozik a barátnőd nővére.[/p]
        [p]Feltűnés nélkül fürkészed Cee Cee arcát. Ha hazudik is, roppant ügyesen csinálja. Jane bizakodóan fordul feléd.[/p]
    </text>
    <next id="9">Ha el akarod mondani Jane-nek az igazat</next>
    <next id="12">Ha inkább hazudsz neki</next>
  </p>
  <p id="9" display="Elmondod Jane-nek az igazat">
    <text>
        [p]– Na? – kérdezi Jane, és a szája mosolyra húzódik. – Mit gondolsz?[/p]
        [p]Megragadsz egy pohár pezsgőt, és szaporán kortyolsz belőle párat. A buborékok az orrodba mennek, amitől köhögni kezdesz – de így legalább nyertél egy kis időt.[/p]
        [p]– Hát... nem vagyok benne biztos, hogy a hófehér a te színed – nyögöd ki nagy nehezen.[/p]
        [p]– A hófehér, megjegyzem, nem szín, hanem árnyalat – böki oda élesen a menyasszonyiruha-szalon vezetője.[/p]
        [p]– Szóval szerinted a színével van a baj? – kérdi Jane. Az üzletvezetőhöz fordul. – Létezik ez a modell halvány rózsaszínben? Vagy esetleg korallban?[/p]
        [p]Rózsaszín? Korall? Na, az még ennél is borzalmasabb lenne![/p]
        [p]– Hmm... igazándiból, ha jobban meggondolom, nem is a szín a baj, hanem a fazon – helyesbítesz. – Neked olyan fantasztikus alakod van, Jane! Ez a ruha viszont nem mutat meg belőle semmit.[/p]
        [p]– Most vagyok itt nyolcadik alkalommal. Már vagy több száz ilyen szart felpróbáltam. Megkérhetlek, hogy fejtsd ki egy kicsit pontosabban?[/p]
        [p]Na, jöhet még egy korty pezsgő...[/p]
        [p]– Azt hiszem, ez a... sok fodor-bodor egy kicsit túlzás.[/p]
        [p]Jane az egyik egész alakos tükör felé fordul.[/p]
        [p]– Nagyon utálod? De most őszintén![/p]
        [p]– Biztos vagy benne, hogy hallani akarod?[/p]
        [p]– Ki vele! Te vagy a legrégebbi barátnőm. Ki fogom bírni.[/p]
        [p]Cee Cee egyértelmű gesztusokkal jelzi, hogy el fogja vágni a torkod, ha nem hagyod abba azonnal. Mindeközben az üzletvezető és a pezsgőt kínálgató eladónő leplezetlen rettegéssel a szemében várja, hogy vajon most mi fog történni.[/p]
        [p]– Oké. Nézd, Jane, hiába próbálnám szépíteni. A helyzet az... – felhörpinted az utolsó kortyot, és veszel egy mély lélegzetet. A legjobb barátnődről van szó, tartozol neki az igazsággal: – Egyszerűen undorítóan néz ki. Felfordul tőle a gyomrom. Olyan, mintha valami újfajta dizájnpelenkát akarnál divatba hozni. Jane metsző pillantást vet rád.[/p]
        [p]– Hogy mondhatsz ilyet?[/p]
        [p]Lehet, hogy finomabban kellett volna. Ráfoghatnád a sok pezsgőre.[/p]
        [p]– Jaj, ne haragudj! Nem így akartam, kicsúszott…[/p]
        [p]– Féltékeny vagy? Ugye erről van szó? Mert én találtam magamnak egy férfit, aki szeret, te pedig még nem![/p]
        [p]Ezt meg honnan veszi? Feszültséggel telik meg körülöttetek a levegő.[/p]
        [p]– Én, féltékeny? Dehogyis, most nagyon igazságtalan vagy! Te akartál őszinte véleményt.[/p]
        [p]– Mi lesz a következő, amivel előrukkolsz? Talán hogy le kellene fújnom az egészet, hogy ne is menjek hozzá Tomhoz?[/p]
        [p]Ha már itt tartunk, valójában egyáltalán nem vagy meggyőződve róla, hogy Jane vőlegénye, Tom a tökéletes férfi a barátnőd számára, de nem biztos, hogy túl jó ötlet lenne épp most bedobni még egy bombát.[/p]
        [p]Jane szemében könnyek csillognak. Hosszú, kínos csend telepszik rátok, a menyasszony meredten nézi magát a tükörben. Már készülsz a további visszavágásokra, ám Jane-ből hirtelen kitör a nevetés.[/p]
        [p]– Tisztára úgy nézek ki, mint valami skizó hercegnő valami Disney-filmből![/p]
        [p]– Vagy mintha felrobbant volna veled a habcsókgyár – teszed hozzá.[/p]
        [p]Jane kacag.[/p]
        [p]– Nem is értem, hogy gondolhattam ezt komolyan.[/p]
        [p]– Nos, nekem tetszik – szól közbe Cee Cee, de a húga kivételesen nem foglalkozik vele.[/p]
        [p]– Ilyesmihez mit szólnál? – kérdezed, és a ruhaakasztó sínhez sétálva előhúzol egy testhez álló, csontszínű selyemből készült vintage ruhát. – Ezt már korábban kiszúrtam, szerintem fantasztikusan állna rajtad.[/p]
        [p]– Tényleg szép – mondja Jane, azzal az üzletvezetővel a nyomában eltűnik a próbafülke függönye mögött. Te és Cee Cee kint vártok.[/p]
        [p]Amikor Jane ismét előbukkan, mindkettőtök lélegzete eláll. Elbűvölő. Tökéletes. A csalókán egyszerű ruha a fityegő rojtjaival egy az egyben [em]A nagy Gatsby[/em]-féle glamúrt idézi, és mintha kifejezetten Jane karcsú alakjára tervezték volna.[/p]
        [p]– Köszönöm, hogy megmentettél – fordul hozzád Jane. – Most viszont rajtatok a sor![/p]
    </text>
    <next id="14">Nézd meg a koszorúslányruhádat!</next>
  </p>
  <p id="12" display="Nem mondod meg az igazat">
    <text>
        [p]Hogyan mondhatnád el Jane-nek, valójában mit gondolsz? Pontosan tudod, hány ruhát próbált már fel, hány hónapot töltött el Vera Wang-katalógusokat és netes divatoldalakat böngészve. Végül is lehet, hogy nem lesz ez a ruha olyan rossz, ha kész lesz hozzá a haja és a sminkje...[/p]
        [p]– Hát... ez... egyszerűen elképesztő – mondod, de a hangod még számodra is hamisan cseng. Sosem tudtál jól hazudni.[/p]
        [p]Jane összevonja a szemöldökét, és hosszasan nézi magát a tükörben.[/p]
        [p]– Biztos?[/p]
        [p]– Aha – gyorsan megragadsz egy pohár pezsgőt, és nagyot kortyolsz belőle. Cee Cee helyeslően bólogat, úgy tűnik, ámulatba ejtette a ruha. Rejtély, hogy lehet egy esküvőszervező ízlése ilyen szörnyen rossz.[/p]
        [p]– Szerinted nem túl sok? – kérdezi Jane.[/p]
        [p]– Ööö, talán, egy kicsit – mormogod az orrod alatt.[/p]
        [p]Ha belegondolsz, végül is nem hazudtál: ettől a ruhától minden minimális jó ízléssel megáldott ember minimum [em]elképedne[/em]. De inkább befogod a szádat.[/p]
        [p]– Ó, istenem! – fakad ki Jane. – Úgy nézek ki, mint egy habcsók összeverve egy hatalmas tollpaplannal! Nem is értem, te tényleg hagytad volna, hogy ezt a förmedvényt viseljem az esküvőmön? – támad neked.[/p]
        [p]– Hát... előbb vagy utóbb megmondtam volna… Csak olyan váratlanul ért a dolog.[/p]
        [p]– És akkor most mit csináljak?[/p]
        [p]Az üzletvezető már két lépéssel előttetek jár: egy elegáns, finoman hímzett vintage ruhát lóbál a kezében.[/p]
        [p]– Esetleg nem lenne kedve felpróbálni valami ilyesmit, kisasszony? Jane még megrovó pillantást vet rád, mielőtt eltűnik a függöny mögött.[/p]
        [p]Majd ismét feltűnik, és ezúttal valóban elképesztően néz ki! Őszinte csodálattal bámulod. Ahogy ott pörög-forog előtted, az arcán már nyoma sincs aharagnak.[/p]
        [p]– Most pedig rajtatok a sor! – jelenti be.[/p]
    </text>
    <next id="14">Nézd meg a koszorúslányruhádat!</next>
  </p>
  <p id="14" display="Első alkalommal tekinted meg a koszorúslányruhádat">
    <text>
        [p]Egy másik eladó lép oda hozzátok, két hatalmas védőfóliába csomagolt ruhával a kezében, és felakasztja őket a próbafülkék mellett egy rúdra.[/p]
        [p]– Imádni fogod – fuvolázza Cee Cee.[/p]
        [p]Lopva a két hatalmas ruhás csomagra pillantasz, és egyre bizonyosabb vagy benne, hogy a Cee Cee és a te ízlésed közt tátongó szakadék áthidalhatatlan.[/p]
        [p]– Tudom, hogy korábban együtt már kinéztünk pár fazont – fordul hozzád Jane –, és amikor a méreteidet vették le néhány hónapja, még egy kék szaténruháról beszéltünk, de amikor Cee Cee-vel az asztaldekorációt válogattuk, ráakadtunk erre a gyönyörű anyagra, ami pont hiányzott ahhoz, hogy harmonikus legyen a kép.[/p]
        [p]– Úgy érted, hogy a ruháink ugyanabból az anyagból lesznek, mint a terítők? – kérdezel vissza, erősen küzdve a rajtad eluralkodó pánik ellen.[/p]
        [p]– És a szalvéták is! – kiáltja Cee Cee, teljes elragadtatással. – Hát nem zseniális? Mostanában minden celeb így csinálja! – azzal mohón megragadja az egyik ruhászsákot, és bevonul egy próbafülkébe.[/p]
        [p]Semmiképp sem akarsz Jane-nek csalódást okozni, úgyhogy felállsz, fogod a ruhád, és te is elindulsz. Próbálod felkészíteni magad a rád váró elkerülhetetlen katasztrófára. A fülkébe belépve kicsomagolod és felakasztod a ruhát, majd teszel egy lépést hátra, hogy távolabbról is szemügyre vehesd. Nem tűnik túl ígéretesnek, de még van egy halvány reménysugár, hogy felvéve nem néz majd ki annyira rosszul.[/p]
        [p]Bugyira vetkőzöl, majd a Converse tornacipőddel óvatosan belelépsz a súlyos anyaghalomba. Megragadod a ruha két ujját, és nagy nehezen felrángatod a combodon és a csípődön. Olyan szűk, hogy behúzott hassal kell föl-le ugrálnod, hogy sikerüljön belepréselni magad. Végül bedugod a két karodat az ujjaiba, és megkísérelsz hátranyúlni, hogy felhúzd a cipzárt, ami persze félúton elakad. Akárhogy rángatod, nem mozdul.[/p]
        [p]Kívülről meghallod Cee Cee cincogó hangját.[/p]
        [p]– Ugye megmondtam, Jane! Hát nem tökéletes? – azzal elrántja előled is a függönyt.– Na, a tied milyen?[/p]
        [p]Összeszeded magad, és kilépsz, hogy szembenézz a rémálmoddal.[/p]
        [p]Cee Cee-n, akinek kicsi, feszes cickója van és hosszú a lába, nem is mutat olyan rosszul a ruha. Rajtad viszont katasztrofálisan néz ki. A buggyos ujjak és a csipkés mellvonal miatt olyan vagy benne, mint egy tehenészlány, arról nem is beszélve, hogy minden egyes lélegzetvételt követően egy újabb gyöngygombocska nyílik szét a ruha elején. Meg aztán ott van a színe. Jane biztosított róla, hogy nem kell majd cukorkarózsaszínbe bújnod, ez az árnyalat viszont… hiába állítja Cee Cee, hogy barack, inkább hasonlít a romlott lazacpürére – vagy még valami annál is rosszabbra. Utolsó, halálos csapásként egy fura, ágas-bogas mintázat díszíti, ami arra készteti az embert, hogy valami rejtélyes tragédiát feltételezzen a háttérben, mondjuk egy rettenetes cunamit és egy elárasztott indiai éttermet.[/p]
        [p]Az üzletvezető és a varrónő egyszerre ugrik rád. Egyikük a kibuggyanó melledet próbálja visszakényszeríteni a melltartókosárba, a másik pedig próbálja annyira összehúzni rajtad a ruha hátulját, hogy fel lehessen rángatni a cipzárt, aminek végül az lesz az eredménye, hogy elöl a maradék gombocskák is feladják a küzdelmet, és a ruha egészen a derekadig szétnyílik.[/p]
        [p]– Attól tartok, ez nem lesz jó rám – állapítod meg az ordítóan nyilvánvalót.[/p]
        [p]– Biztos vagyok benne, hogy meg tudják oldani. Ugye, meg tudják oldani? – kérdezi Jane a varrónőt. A hangja megüti azt az ultramagas frekvenciát, amin csak a menyasszörnyek képesek megszólalni. A nő egy pillanatig habozni látszik, de aztán az üzletvezetővel együtt sürögni-forogni kezdenek körülötted, húzzák, feszegetik az anyagot és a varrásokat, mialatt te ott állsz, és úgy érzed, az egyetlen reményed, hogy mindenki, aki csak az esküvőre hivatalos, átmenetileg megvakul, épp mielőtt a ceremónia elkezdődne.[/p]
        [p]Végre végeznek. Gyorsan kihámozod magad a förtelmes göncből, és ismét a saját ruhádba felöltözve csatlakozol a barátnőidhez.[/p]
        [p]Cee Cee sandán tekinget rád.[/p]
        [p]– Nem is mondtad még, kit hozol magaddal az esküvőre.[/p]
        [p]– Igen, ne haragudj – feleled –, csak még nem döntöttem el. Jane és Cee Cee egymásra néz.[/p]
        [p]– De hát a jövő hétvégén lesz – figyelmeztet Jane. – Ma estére kitalálod? A kalligráfusnak tudnia kell róla a névtáblák miatt.[/p]
        [p]A kalligráfusnak? Jézusom! Ez nem az a laza Jane, akit te ismersz! Az a baj, hogy még mindig nem döntötted el, ki lesz a kísérőd. Sőt, Jane még csak nem is tud Steve-ről.[/p]
        [p]Egy randioldalon ismerted meg – egyike volt azoknak a keveseknek, akinek a beceneve nem tartalmazta a 69-es számot. Be kell látnod, ha vele jelennél meg az esküvőn, az bizony eléggé felborzolná a kedélyeket. Steve szemet szúróan jó pasi. És pont ez itt a gond. Az első és eddigi egyetlen randitokon teljesen lefoglalt, hogy rájöjj, mi nem stimmel vele, ezért alig tudtál arra koncentrálni, hogy bármit megtudj róla.[/p]
        [p]Az mindenesetre biztos, hogy Steve hatalmas előrelépés azokhoz a pasasokhoz képest, akikkel az elmúlt időben találkozgattál. Saját fogai vannak, nevetett a vicceiden, és amikor beültetek egy gyors kávéra mozi után, bőkezű jattot adott a pincérnek – ami mindig jó jel. Az pedig még ennél is jobb, hogy nem erőszakos, nem nyomulós, inkább az az ártatlan fajta, mégis egy olyan szenvedélyes csókkal kíván jó éjszakát, aminek az emlékébe még most is beleborzongsz. Ez a férfi egyszerűen túl jó ahhoz, hogy igaz legyen…[/p]
        [p]Mi lenne, ha egyedül mennél? Attól még nem áll meg a világ, ha valaki pár nélkül érkezik az esküvőre. Annak ellenére, hogy láthatóan hatalmába kerítette az esküvői pánik, Jane biztosan azt akarná, hogy jól érezd magad, akár egyedül jössz, akár valakivel az oldaladon. Ami pedig Cee Cee-t illeti, őt úgysem érdekli, ki a kísérőd, csak az, hogy vannak-e különleges igényei a menüvel kapcsolatban, hogy mekkora cipőt hord, és hogy a személyisége alkalmas-e arra, hogy a süket nagymama vagy az alkesz nagybácsi mellé ültesse.[/p]
        [p]– Lassan mennem kéne – szól Jane –, találkám van DJ Salingerrel.[/p]
        [p]– Kivel? – kérdezel vissza.[/p]
        [p]– Ő lesz a DJ a lagzin. Komolyan, iszonyatosan szexi![/p]
        [p]– Jobb, ha én is elindulok a reptérre – mondja Cee Cee –, nemsokára megérkezik Bruno a barátnőjével. Évek óta nem volt itthon.[/p]
        [p]– Brunónak barátnője van? – kérdezel vissza. Eszedbe jut, mennyit piszkált Cee Cee és Jane bátyja, amikor gyerekek voltatok. – Ki ez a nő, valami mazochista?[/p]
        [p]– Megváltozott. Meg fogsz lepődni – feleli Jane nevetve.[/p]
        [p]– Hűha – mondod. – Emlékszel, amikor meggyújtotta a hajamat? Őszintén szólva, nem tudom, valaha ki fogom-e heverni.[/p]
        [p]Búcsút veszel a lányoktól, és elindulsz, kissé borongós hangulatban. A katasztrofális koszorúslányruha után nagy szükséged lenne valamire, ami feldob egy kicsit. Küldesz egy S. O. S. SMS-t a barátnődnek, Lisának, aki másodperceken belül visszaír, hogy számíthatsz rá, hoz egy üveg bort, meg szerez útközben valami kaját.[/p]
        [p]Lisa a poharába önti a maradék bort, majd betömi a naan kenyér utolsó darabját is a szájába.[/p]
        [p]– Esküvő… – morogja. – Miért akarja valaki önszántából végigcsinálni ezt a sok szarságot?[/p]
        [p]– Elvileg ez kéne hogy legyen életed legfontosabb napja – sóhajtasz nagyot.[/p]
        [p]– Úgy érted, a legstresszesebb napja – horkan fel Lisa. – Hidd el nekem, ez az egész iparág csak egy nagy összeesküvés, amit az esküvőszervezők és a virágboltosok találtak ki.[/p]
        [p]Egyik kezével pink hajába túr. Még szerencse, hogy Jane őt nem kérte fel koszorúslánynak. Azonnal megmondta volna a magáét azokról a rémálomba illő göncökről.[/p]
        [p]– Szóval, mesélj erről a Steve fiúról![/p]
        [p]– Hát, mit is mondhatnék… – feleled. – Kedvesnek látszik.[/p]
        [p]Lisa furcsa grimaszt vág.[/p]
        [p]– Kedvesnek? Jaj! Unalmasan hangzik.[/p]
        [p]Lisánál a kedvesek labdába se rúgnak, ahogy persze az unalmasak sem. A legutóbbi barátnője kaszkadőrként dolgozott, több volt rajta a piercing és a tetoválás, mint egy egész motoros bandán.[/p]
        [p]A mobilod csipog, üzenet Jane-től:[/p]
        [p class="centered"][em]Kit hozol magaddal? TUDNOM KELL!!![/em][/p]
        [p]Mi legyen? Tényleg a legjobb barátnőd esküvője a legalkalmasabb hely és időpont a második randira Steve-vel? Az biztos, hogy alkalmas esküvői kísérő lenne, jóképű és udvarias, és ha veled lenne, legalább elkerülnéd, hogy Jane rokonai mindenféle kérdésekkel bombázzanak a szerelmi életedről. De nem vagy benne biztos, hogy van kedved egész este egy pasast bébiszittelni, akit amúgy alig ismersz, és akit be kell majd mutatni mindenkinek. Ráadásul mindenkinek ezerszer el kell majd mesélned a találkozásotok történetét! És azt sem szeretnéd igazán nagydobra verni, hogy eddig még csak egy randin vagytok túl. De a fő kérdés az, hogy valóban szeretnéd-e, ha Steve abban a horrorisztikus ruhában látna. Valószínűleg elég lenne ahhoz, hogy egy életére elriaszd.[/p]
        [p]Talán mégiscsak az volna a legjobb, ha egyedül mennél az esküvőre. Végül is Lisa is szólóban lesz, és bár rém cinikus az esküvőket illetően, attól még szórakoztató társaság. Na meg, ha egyedül mész, legalább tuti, hogy el tudod engedni magad, és nem kell azon stresszelned, hogy a pasi az oldaladon vajon jól érzi-e magát vagy sem. Emellett sose tudhatod, kivel akadsz össze egy ilyen esküvőn… Mintha Jane valami szuperszexi DJ-t emlegetett volna.[/p]
    </text>
    <next id="19">Ha el akarod vinni magaddal Steve-et az esküvőre</next>
    <next id="126">Ha inkább egyedül akarsz menni</next>
  </p>
  <p id="19" display="Úgy döntöttél, hogy Steve-vel mész az esküvőre">
    <text>
        [p]Meg vagy elégedve magaddal: határozottan jó döntést hoztál azzal, hogy elhoztad Steve-et.[/p]
        [p]Épp úton vagy egy kora nyári esküvőre egy klasszikus, tűzpiros kabrióban, az oldaladon egy édes pasival – az egész olyan, mint egy klisé valami romantikus filmből, de ez a te filmed, aminek te vagy a sztárja! Hátradőlsz az ülésben, és élvezed a lágy szél táncát az arcodon. Az is sokat emel a hangulatodon, hogy Steve még annál is jobban néz ki, mint amire emlékeztél. Magas, izmos fickó fantasztikus mosollyal. Alig várod, hogy kart karba öltve belépjetek a hotelbe. Jane-nek ki fog guvadni a szeme, és Lisának is bizonyára imponálni fog a látvány.[/p]
        [p]Azért van egy-két apróság, ami továbbra is aggaszt. Például még mindig nem egészen vagy képben azzal kapcsolatban, hogy miből is él Steve – talán képzéseket tart céges csoportoknak, legalábbis valami ilyesmit magyarázott. Mindenesetre van munkája, sokfelé járt, és ami a legfontosabb, úgy fest, hogy nagyon bír téged. Kicsit azért meglepett a nagy lelkesedés, amivel az esküvői meghívást fogadta, és hogy nagy buzgón még azt is felajánlotta, hogy elvisz kocsival a vidéki helyszínre, de amikor leparkolt a házad előtt, pont időben, egy olyan autóval, amitől mindenkinek leesik az álla, és udvariasan kinyitotta neked az ajtót, az összes aggodalmad egy csapásra elszállt. Még egy selyemsállal is kedveskedett neked, nehogy szétfújja a hajadat a szél. Ahogy végigsuhantatok a külváros utcáin, láttad az emberek szemében az őszinte csodálatot – és ettől úgy érezted magad, mintha te lennél Grace Kelly.[/p]
        [p]Eddig minden remekül alakul![/p]
        [p]Korábban már odatelefonáltál a hotelbe – egy luxushotellé átalakított vidéki kúriában tartják az esküvőt –, hogy lefoglalj még egy szobát, de ahogy rápillantasz a melletted ülő napszemüveges pasira a testhez álló trikójában, a könnyed, de gyakorlott mozdulatait látva vezetés közben, beléd bújik a kisördög… talán megoszthatnád vele a saját szobádat.[/p]
        [p]Elhagyjátok a várost és a forgalmas utcákat – Steve egy olyan útvonalat választott, ami festői tájakon vezet keresztül. Nemsokára már a hullámzó hegyek között repesztetek, a keskeny vidéki utakon. A lankás lejtők mind virágba borultak, és olykor a dombok közti völgyecskékből kiemelkedik egy-egy templomtorony. Nem sokat szóltok egymáshoz, inkább az elsuhanó tájat csodáljátok, de a csend mégsem zavaró. Olyan, mintha ezer éve ismernétek egymást.[/p]
        [p]Anélkül, hogy levenné a szemét az útról, Steve a kezed után nyúl, és ujjait a tieidbe fonja.[/p]
        [p]– Nem vagy éhes? – kérdezi.[/p]
        [p]Reggel olyan rohanásban voltál, hogy már nem maradt időd reggelizni. Nem is lenne rossz bekapni valamit egy aranyos kis vidéki fogadóban…[/p]
        [p]– Hát, tudnék enni – válaszolsz.[/p]
        [p]Steve lassít, és egy kis falu határában lehúzódik az út szélére. Csakhogy itt nincs semmilyen fogadó, csak egy rét.[/p]
        [p]– Miért álltunk meg? – kérdezed kíváncsian.[/p]
        [p]– Majd meglátod.[/p]
        [p]Hátramegy a csomagtartóhoz, és előhúz belőle egy piknikkosarat.[/p]
        [p]– Te készültél![/p]
        [p]– Úgy gondoltam, jól fog jönni…[/p]
        [p]A hullámzó búzamező közepén egy kis tisztás felé mutat, amire egy hatalmas tölgy vet árnyékot. Az út menti fakerítéstől kanyarog egy kitaposott ösvény felfelé, egészen a tölgyig. Túlságosan mesébe illő ez az egész ahhoz, hogy igaz legyen. Már várod, mikor lép elő a zenekar a rejtekhelyéről, és kezd el játszani, de madárcsicsergésen és távoli traktorberregésen kívül más nem hallatszik.[/p]
        [p]Steve kézen fog, és lovagiasan átsegít a kerítésen. Fölfelé ballagtok, a lágy fű és a sok pitypang az ösvény két oldalán csiklandozza a bokádat. A tölgyhöz érve leterít a földre egy mohertakarót. Lerúgod a cipődet, és odahuppansz mellé, miközben ő már el is kezdte kipakolni a kosár tartalmát. Hihetetlen, még a kenyér héját is levágta a szendvicsekhez! Csokis muffin. És mindehhez egy üveg chardonnay, hűtőtáskában![/p]
        [p]– Ezt mind te csináltad? – csodálkozol.[/p]
        [p]– Persze.[/p]
        [p]– Hűha! És mióta is vagy szingli?[/p]
        [p]Kissé bátortalanul, szégyenlősen válaszol.[/p]
        [p]– Nem sürgetem a dolgokat. De hiszek benne, hogy ha odateszem magam, és kellően nyitottan állok hozzá, előbb-utóbb megtalálom a megfelelő nőt.[/p]
        [p]Tölt a borból, magának csak alig egy kortynyit.[/p]
        [p]– Vezetek – mondja, és megvonja a vállát. Hm, még felelősségteljes is! Egy szendvicset nyújt feléd, hozzá papír helyett igazi vászonszalvétát. Az étel egyszerű, de annál finomabb: barna kenyér, vaj, szaftos sült csirke és egy csipet friss rozmaring. Elégedetten sóhajtasz, és kortyolsz egy nagyot a borból, ami legalább ugyanilyen ízletes.[/p]
        [p]A muffin még az eddigieknél is jobb, omlós, krémes csokoládéval van töltve.[/p]
        [p]– Ezt is te csináltad? – kérdezed az ujjaidat nyalogatva.[/p]
        [p]– Nos, a muffinért nem engem illet a dicséret. Van egy jó kis pékség egy sarokra onnan, ahol lakom. Legendásan finom dolgokat sütnek. Ma reggel oda vezetett az első utam.[/p]
        [p]Amikor már azt hinnéd, ezt nincs hova fokozni, Steve feléd nyúl, és finoman egy pitypangot tűz a füled mögé. Meleg bizsergés árad szét a hasadban. Közelebb húzódsz hozzá. Végigsimítja a karodat, a vállad és a nyakad vonalát, majd ujjai játszani kezdenek a tincseiddel. De aztán hirtelen elkapja a kezét. Egy pillanatig nem tudod, most mi történt, de csak a piknikcuccot teszi el az útból. Reszketve várod, aminek jönnie kell. A madarak éneke egyre halkul, ahogy Steve közelebb hajol. Ez az az édes, várakozással teli pillanat, amikor tudod, hogy mindjárt megtörténik az a bizonyos első igazi csók. És nem is kell csalódnod.[/p]
        [p]Nem siet, de nem is tétovázik. Elolvadsz a gyönyörtől, ahogy megérzed a nyelvét lágyan becsúszni az ajkaid közé. Karodat a nyaka köré fonod, és magaddal húzod a finom mohertakaróra, ahol végre teljesen átadod magad a csókjának. Ez a férfi igazán érti a dolgát. Megadja a módját, ahogy kell. A hajadba túr, és közben megérzed, hogy valami imponálóan nagy dolog dudorodik a nadrágjában. Érzed, ahogy a combodnak feszül, de ellenállsz a kísértésnek, hogy odanyúlj – legalábbis egyelőre.[/p]
        [p]Kapkodod a levegőt, miközben a szája szép lassan végigaraszol a nyakadon, centiről centire keresve az útját. A fülcimpádhoz ér, és finoman a fogai közé fogja, te pedig közben ujjaiddal felfedezed nem elhanyagolható hátizmait.[/p]
        [p]Ekkor megáll, váratlanul elhúzódik tőled, és mélyen a szemedbe néz. A ruhád egyik pántját meglazítja, és hagyja leesni a válladról.[/p]
        [p]– Igen – suttogod, miközben lecsúsztatod a hátán a kezed, be a trikója alá, majd ismét fel. A bőre meleg. Ujjhegyeid végigfutnak a derekán, onnan a hasára… Vajon a kockás hasa tapintása is olyan izgató, mint amilyen a látványa? Igen, pont olyan.[/p]
        [p]De a kis felfedezőutadról egyre inkább elvonja a figyelmedet az ő kalandozása a testeden. A szája fokozatosan halad lefelé, apró csókokkal hinti be a kulcscsontodat és a dekoltázsodat. Legörgeti a ruhát a válladon, megmarkolja a melledet, és lassú, szívfájdítóan gyengéd csókokat nyom a mellbimbódra. Közben érzed, ahogy óvatosan letolja a ruhád másik pántját is, kiszabadítva mindkét melledet. Átadod magad a lágy, meleg szellő játékának és az ajka kényeztetésének.[/p]
        [p]A keze egyre lejjebb vándorol, be a szoknyád alá. Végigsimítja a combod finom bőrét, majd az ujjai hegyével a belső oldalát kezdi cirógatni, miközben a nyelve körbe-körbe jár a mellbimbódon. Aztán vált, és a másik melled kerül sorra. Halkan felsóhajtasz, ahogy egy lágy fuvallat megcirógatja nedves mellbimbódat. Már valósággal reszketsz a vágytól.[/p]
        [p]Keze lassan a bugyidra csúszik, ami mostanra már teljesen átnedvesedett. Finoman széttárod a lábad, hogy könnyebben hozzád férjen. Sóhajtva beleremegsz, ahogy teljes hosszában végigsimítja a puncidat. Először gyengéden simogat, majd fokozatosan egyre határozottabbá válnak a mozdulatai. Eleinte csak két ujjal, aztán már néggyel, egyre erősebben köröz, ahogy a szeméremdombhoz, majd a csiklódhoz ér, amit minden simításnál külön megcirógat az ujjbegyeivel. Ha nem lenne rajtad a bugyid, ami elválaszt tőle, már véged lenne.[/p]
        [p]– Ez az… – sóhajtod, és önkéntelenül megemeled a csípődet, ahogy a mellbimbód fogai gyengéd rabságába kerül. Óvatosan a bugyid szegélye alá nyúl. Egyre szaporább a légzésed, már tudod, hogy most következik az igazi játék…[/p]
        [p]Ám ekkor hirtelen felbőg egy motor a semmiből, és megjelenik egy pöfögő traktor a láthatáron. Azonnal magadhoz térsz. Kelletlenül eltolod magadtól Steve-et, felhúzod a válladra a ruhád pántjait, és megigazítod a szoknyádat. Közben ő gyengéden lesöpri a hátadról a ráragadt fűszálakat. Nagy volt a csábítás, hogy ne törődj a nem várt közönséggel, annyira közel voltál a kielégüléshez… De végül is alig ismered ezt a pasit, lehet, hogy nem is olyan nagy baj, hogy a gazda felbukkanása közbeszólt. Ki tudja, meddig mentetek volna el, ha nem zavar meg senki?[/p]
        [p]Ismét a kocsiban. A fejed kellemesen bizsereg a bortól, a tested pedig Steve szorgalmas ujjaitól és ajkától. Kicsit viszket a bőröd a fűszálaktól, de mit számít azok után, hogy kiélvezhetted a napsütést és egy isteni pasi kényeztetését. Alig várod a folytatást. És te még azon agyaltál, hogy egyedül kellene eljönnöd az esküvőre![/p]
        [p]– Zene? – néz rád Steve.[/p]
        [p]– Persze![/p]
        [p]Valamit matat az iPodján, mire felcsendül valami nyálas rock a nyolcvanas évekből. Nem igazán erre számítottál.[/p]
        [p]– Válassz valamit, ami tetszik! – próbálja túlkiabálni a hangfalakból ordító Foreignert, Meatloafot, Chicagót vagy tudod is te, mi ez a borzasztó zene. Bármi is legyen, csak úgy sajog bele a füled.[/p]
        [p]Kezedbe veszed az iPodját, és végiggörgeted a listát. Magasságos ég! Néhány válogatásalbum Céline Diontól és Jennifer Rushtól, egy Westlife-lemez és a [em]Szerelmünk lapjai[/em] filmzenéje. Rossz érzésed támad. Az egyszer biztos, hogy ez a pasi felvállalja a romantikus oldalát – kicsit talán túlságosan is! De végül is lehetne rosszabb… Például ha pánsípmuzsikát hallgatna vagy ilyesmi.[/p]
        [p]Csakhogy hamarosan tovább romlik a helyzet. Ahogy a következő szám a csúcspontjához érkezik, elkezd énekelni. Jelentőségteljes pillantást vet rád, miközben éppen arról trillázik, hogy úúúgy szeretné túúúdni, mi is az a szerelem. Csakhogy a zenei ízlése alapján te már nem is vagy benne olyan biztos, hogy meg akarod mutatni neki…[/p]
        [p]Kényszeredetten visszamosolyogsz. Tuti, hogy csak szórakozik veled. Csak eljátssza, hogy ilyen csöpögős. Biztos csak erről van szó. Jön a következő dal, mire hála istennek abbahagyja az éneklést.[/p]
        [p]Az út óriási birtokok méltóságteljes kapui előtt kanyarog, egyik festőibb, mint a másik – most már biztosan beléptetek az esküvői helyszínek zónájába. Egy nagy kanyarral átszeltek egy újabb hegygerincet, majd megpillantod a mélyben a célállomást. A látvány filmbe illően pazar. Tudtad, hogy szép lesz, hiszen Jane a végletekig kiaknázta Cee Cee kapcsolatait, de ezt azért nem gondoltad volna. Lélegzetelállító, ami eléd tárul..[/p]
        [p]A több száz éves, kőből épült kúria valósággal fürdik a napfényben. Körülötte minden irányban óriási zöld terület, a gondozott gyep egy sűrű facsoportig ér. A fal mellett csörgedező kis patak távol tartja a kerttől a túlparton legelő birkanyájat. Egy fényűző, de teljesen használhatatlan építmény vonja magára a tekinteted: a kúria mögötti kis kápolna aranyló tornya. A hosszú, kavicsos behajtóról egy tó tükrét látod csillogni egy sor hatalmas, görnyedező fűzfa mögött. Csak nem hattyúk úszkálnak rajta? Hát de![/p]
        [p]Steve lefékez épp a szuperluxushotelként működő főépület bejáratához vezető lépcső előtt. Kipattan, és átsiet az autó túloldalára, hogy kinyissa neked az ajtót. Kiszállsz, nagyot nyújtózol, majd egy pillanatig elgyönyörködsz a tó szépségében, a rózsák illatában és a végtelen csendben, amit hamarosan egy csapatnyi gyerek zsivaja és egy nő sivítása tör meg.[/p]
        [p]– Paris, ne túrd az orrod! Hallod?[/p]
        [p]Hátrapillantva észreveszed Jane unokatestvérét, Noeleent és a férjét, Domot – Brangelina mintájára számodra már rég összeolvadt Dominóvá a nevük – nagyszámú ivadékaik gyűrűjében.[/p]
        [p]– Szia! – kiabál oda neked Noe egy csimpaszkodó gyerekkel a bokáján. Mögötte Dom, neki a hátára kapaszkodik egy másik kölyök, mint egy csimpánz. El se tudod képzelni, hogy bírják nyugtatók nélkül a három alig óvodáskorú gyerekkel.[/p]
        [p]Noe megtorpan, a szeme elkerekedik. Időbe telik, míg feldolgozza Steve látványát. Amíg a két férfi kezet ráz, Noe egy eltátogott hűhával jelzi feléd elismerését. Önkéntelenül is átjár a büszkeség.[/p]
        [p]– Anyu, Yodabell meg akarja nézni a hattyúkat![/p]
        [p]– Yodabell? – kérded kissé bizonytalanul. Az összes Domino gyereknek képtelen neve van. Hogy is hívják azt, amelyik az előbb az anyja bokáját harapdálta, most pedig éppen a ruhája szegélyén csámcsog? Manhattan vagy Tokyo? Bárhogyan is, ezzel a Yodabellel végképp túllőttek a célon.[/p]
        [p]– A srácok házi patkánya – sóhajt Dom tehetetlenül –, mindenképpen magukkal akarták hozni.[/p]
        [p]Végszóra egy fekete-fehér foltos patkány bukkan fel a legidősebb gyerek vállán. Alapvetően nem vagy a rágcsálók rajongója, de ezt a szerencsétlent még te is megsajnálod. Az állat ugyanolyan szenvedő képet vág, mint Dom.[/p]
        [p]– A többiek már a bárban gyülekeznek – kiabál vissza Noe, miközben őt és Domot elsodorja a gyerekáradat. – Később találkozunk![/p]
        [p]– Bejelentkezel? Addig én leparkolom a kocsit, és jövök a csomagokkal – fordul hozzád Steve.[/p]
        [p]Rámosolyogsz, de ahogy elindulnál, a kezed után nyúl, magához húz, szorosan átölel, és a szemedbe néz.[/p]
        [p]– Mi van, búcsúcsók nem jár? – morogja, mire elneveted magad. De nem tart sokáig a vidámság, mert hamarosan már levegőért kapkodsz. Szenvedélyesen megcsókol, a száját szorosan a tiedre tapasztja, és mohón keresi a nyelvedet. Szinte hiányolod a közönséget. Itt állsz, mint egy filmsztár az ötvenes évekből, egy klasszikus kabriónak dőlve, egy mesebeli vidéki szálló előtt, és szenvedélyesen csókolózol egy férfival, erre pont nincs körülötted egy lélek se. Oké, lehet, hogy a zenei ízlése borzasztó, de fantasztikusan csókol, és közepesen jó szendvicseket készít.[/p]
        [p]Végül két hosszú csók után Steve utadra enged, ő pedig elhajt a kocsival a [em]Vendégparkoló[/em] tábla irányába. Könnyed léptekkel mész fel a lépcsőn, be a recepcióra.[/p]
        [p]Hát, ha ezt a helyet valóban Cee Cee találta, talán felül kéne bírálnod a véleményedet az ízléséről. A berendezést és a dekorációt áthatja a vidéki báj, csupa polírozott antik bútor, gazdagon díszített szövet, fényes rézedények. Gyűrött szirmú rózsák és hortenziák ékeskednek a porcelánvázákban minden asztalon. Az ólomüveg ablakokon át beszűrődik a napfény, szétárad a perzsaszőnyegeken és a padlón. A sarokban egy régi kakukkos óra ketyeg. A hall legvégén egy viktoriánus szalon kelti fel az érdeklődésedet. Odabent mindenütt faburkolat, borongós olajfestmények és egy szarvastrófea fogad a fényűző kandalló fölött.[/p]
        [p]A pulthoz lépsz, hogy bejelentkezz, amikor beléd hasít a gondolat. Miért is ne oszthatnád meg a szobádat Steve-vel? Ez elég egyértelmű lépés lenne a részedről, de nem tehetsz róla, a térded még mindig remeg az iménti csóktól. Többet akarsz. Másfelől viszont alig ismered a pasast. Lehet, hogy egy kicsit lassítani kéne a tempón.[/p]
    </text>
    <next id="27">Ha a külön szoba mellett döntesz</next>
    <next id="28">Ha a közös szobát választod</next>
  </p>
  <p id="27" display="A külön szoba mellett döntöttél">
    <text>
        [p]Úgy döntöttél, marad a külön szoba. Végül is nincs semmilyen törvény, ami kimondaná, hogy muszáj vele aludnod, ha bármit is tervezel vele, nem igaz? Ráadásul, ha mégsem alakulnának jól a dolgok köztetek, legalább meglesz a saját birodalmad, ahová elbújhatsz. A recepciós végigkísér a faburkolatú folyósón, amelynek egyhangúságát egymástól szabályos távolságban egy-egy régi íróasztal és antik székek törik meg. Végül megáll egy nehéz faajtó előtt.[/p]
        [p]Kinyitja, és udvariasan előreenged.[/p]
        [p]A látvány, ami eléd tárul, több mint furcsa. Egy fekete póló és egy farmer hever az ágyon. Egyszer csak kinyílik a fürdőszoba ajtaja, és egy férfi lép ki onnan fütyörészve, egy szál törülközőben.[/p]
        [p]Néhány másodpercig csak álltok, és néztek egymásra. Érzed, ahogy elpirulsz. Hajlasz rá, hogy te is fütyörészni kezdj – a pasi egyértelműen kellemes látvány. Ez aztán a hasizom! Nem is beszélve az erős, bonyolult fekete tetoválásokkal díszített karjáról.[/p]
        [p]A recepciós a hátad mögött zavartan habogni kezd valamit arról, hogy bizonyára összecserélték a foglalásokat, mire a tetkós pasas azt mondja:[/p]
        [p]– Semmi gond, én szívesen osztozom. Ismét elvörösödsz.[/p]
        [p]A recepciós folyamatos bocsánatkérések közepette kivonszol a szobából, vissza a hallba, és elkezd pötyögni a számítógépén.[/p]
        [p]– Annyira sajnálom, kisasszony – mondja, és közben majdnem elsírja magát.[/p]
        [p]– Teljesen tele vagyunk.[/p]
        [p]Úgy néz ki, a sors döntött helyetted, és nincs más választásod, mint megosztani a szobád Steve-vel.[/p]
    </text>
    <next id="30"></next>
  </p>
  <p id="28" display="A közös szoba mellett döntöttél">
    <text>
        [p]A recepciós végigkísér egy folyosón, aminek a falait virágcsendéletek díszítik, és betessékel egy hatalmas szobába, amelynek a közepén egy fehér baldachinos ágy terpeszkedik. A falakon sápadtkék és fehér árnyalatú [em]toile de Jouy[/em] tapéta. A muszlinfüggönyök könnyedén meglebbennek, amikor egy-egy lágy fuvallatnak sikerül beszökni az erkély felől, a kétszárnyú ajtón át. Kíváncsian benézel a fürdőszobába. Az egyik sarokban egy ősrégi hintaszék áll egy kellemes méretű jakuzzi mellett, körülötte pedig annyi gyertya, amennyi elegendő lenne egy kisebb templom kivilágítására. Ha itt ilyen egy sima szoba, el se tudod képzelni, milyen lehet a nászutas-lakosztály.[/p]
        [p]Megköszönöd a recepciósnak a segítségét, majd kisétálsz az erkélyre, amely a csinos kis rózsakertre néz, körülötte precízen metszett levendulabokrok sora. Mélyet szippantasz a bódítóan illatos levegőből, és megvonod a vállad. Azért nem esne nehezedre hozzászokni ezekhez a körülményekhez.[/p]
        [p]– Hé, odaát! – tolakszik be egy ismeretlen hang idilli kis világodba. Odafordulsz. Egy magas, szálkás izomzatú férfi áll a szomszédos erkélyen. Keskeny csípője köré egy törülközőt tekert, ettől eltekintve teljesen pucér, de nem úgy tűnik, mintha ez feszélyezné. Intesz neki, ügyelve, hogy ne bámuld túl feltűnően az elhanyagolhatónak egyáltalán nem nevezhető, agyontetovált bicepszeket.[/p]
        [p]– Te is Jane és Tom esküvőjére jöttél? – kérdi.[/p]
        [p]Bólintasz. Ki lehet ez a pasi? Biztos voltál benne, hogy Jane-nek nincs olyan barátja, akivel még ne futottál volna össze. Ez a fickó a drámai tetkóival meg az éles vonalú arccsontjával ráadásul nem az a fajta, akit elfelejt az ember. Tom barátja sem lehet, azok között nincs egy sem, aki bármilyen értelemben is emlékezetes lenne, kivéve talán Mikey-t, a tanúját, aki egy javíthatatlan macsó, szakmáját tekintve sebész, de az erkölcseit tekintve rosszabb, mint egy visszaeső bűnöző.[/p]
        [p]– Bocsi a hiányos öltözékért – folytatja a pasas, ám ekkor egy mobil csengőhangja hallatszik a szobából. Elmosolyodik, megvillantva vakítóan fehér fogait.[/p]
        [p]– Jobb, ha felveszem. Úgyis összefutunk még.[/p]
        [p]– Igen, persze – dünnyögöd az orrod alá, és te is visszamész a szobába. Lehet, hogy ez a közös szoba Steve-vel mégsem volt olyan jó ötlet, ha ilyen lesz a felhozatal... Lecsörögsz a recepcióra, és rákérdezel a pluszszobára, amit utólag lefoglaltál. Hosszas hümmögés-hummogás, majd egy sor bocsánatkérés után a recepciós kiböki, hogy sajnálatos félreértés történt, és a szobát kiadták valaki másnak. Hát, ha így, akkor így. Ez a sors keze.[/p]
    </text>
    <next id="30"></next>
  </p>
  <p id="30" display="Megosztod a szobádat Steve-vel">
    <text>
        [p]Lehuppansz a baldachinos ágyra. Micsoda luxus! Átfut rajtad az idegesség, vajon hogyan fogadja majd Steve a közös szoba hírét. De ha jobban belegondolsz, az alapján, ahogy megcsókolt a hotel előtt, és a tisztáson történtek után nem valószínű, hogy különösebb ellenvetése lesz. És ha már bűnbe kell esni, ennél jobb helyet nem is választhattál volna. Azzal hátradőlsz, és csinálsz egy hóangyalt a fehér lepedőbe.[/p]
        [p]Nyílik az ajtó, Steve lép be rajta. A táskád a vállán lengedezik, miközben az ő, legalább kétszer akkora bőröndjét egy hordár hozza utána.[/p]
        [p]Steve elegáns borravalót ad, és becsukja a szoba ajtaját.[/p]
        [p]– Remélem, nincs ellenedre a közös szoba – jegyzed meg.[/p]
        [p]Ismét az a csábító mosoly. Már a puszta jelenlététől feltámad az ismerős bizsergés a hasadban, de ezúttal nem úgy folytatódik a jelenet, ahogy szeretnéd. Steve letérdel, és kicipzárazza a bőröndjét.[/p]
        [p]– Lemegyünk mi is a bárba, hogy találkozzunk a többi vendéggel, ugye?[/p]
        [p]– Persze – feleled zavartan.[/p]
        [p]– Mielőtt megismerném a barátaidat, van itt valami, amit nagyon szeretnék megmutatni neked. Felkészültél? Meglátod, imádni fogod! Teljesen megváltoztatja a világról alkotott képedet: ez az innovatív gondolkodás magasiskolája![/p]
        [p]Hát, ami azt illeti, ez elég vészjóslóan hangzik. Vajon mivel lehet tele az a nagy bőrönd? Női ruhával? Durva szexkellékekkel? Esetleg elrabolta Céline Diont?[/p]
        [p]Felcsapja a bőrönd tetejét. Tele van DVD-kkel, a borítójukon Steve virít félmeztelenül, ahogy meglovagol egy Harley Davidsont. Átnyújt neked egyet. A film címe: [em]IGEN, TE IS KÉPES VAGY RÁ![/em], alatta egy kisebb felirat: [em]Steve megmutatja, hogyan lehetsz te is igazán menő! A bombabiztos siker receptje: ismerd fel és használd a benned rejlő lehetőségeket![/em][/p]
        [p]Ajjaj![/p]
        [p]– Tudod, mit? – folytatja. – Miután találkoztunk a barátaiddal, megkérdezem a recepción, hogy fel tudnak-e hozni egy DVD-lejátszót. Alig várom, hogy megnézd![/p]
        [p]Érzed, ahogy elhagy az erőd. De még közel sincs vége.[/p]
        [p]– Olyan szuper, hogy megoszthatom veled meg a barátaiddal mindezt, bébi! Bébi… Lebébizett! Ez már ajjaj a köbön![/p]
        [p]Kibújik trikójából, felfedve izmos, napbarnított hasát, amit korábban már volt szerencséd jó alaposan szemügyre venni.[/p]
        [p]Ez alkalommal viszont már nem is tűnnek olyan szexinek azok a feszes izmok. Egy rikító sárga pólót rángat át a fején, aminek az elejét keresztben nagy, képregény stílusú betűkkel írt felirat díszíti: [em]IGEN, TE IS KÉPES VAGY RÁ![/em][/p]
        [p]Tiszta horror az egész![/p]
        [p]– Te, Steve… ez a póló… nem lesz sok egy kicsit? – bököd ki nagy nehezen.[/p]
        [p]– Igazad lehet, bébi... Nem kéne ilyen hamar belecsapni – azzal visszaveszi a korábbi, kevésbé kompromittáló fölsőjét.[/p]
        [p]– Indulunk?[/p]
        [p]A bár felé tartva már messziről hallod a hangos nevetést és a Domino kölkök visongását.[/p]
        [p]Tagadhatatlanul csábít a szökés gondolata – ha elég gyors vagy, talán el tudnád csórni Steve slusszkulcsát, és leléphetnél. A hallba érve a recepciós magához int.[/p]
        [p]– Elnézést, asszonyom, zavarhatom egy szó erejéig?[/p]
        [p]Ahogy rápillant Steve-re, a tekintetében huncut villanást veszel észre.[/p]
        [p]– Odabent találkozunk – mondja Steve, majd magabiztos mosollyal felmutatja mindkét hüvelykujját, és belép a bárba.[/p]
        [p]A recepciós folytatja.[/p]
        [p]– Aktuális még a másik szoba? – kérdi, miközben sandán rád pillant. – Mert ha még érdekli, lenne egy lehetőség… egy családi lakosztály egyik fele, ami azt jelenti, hogy osztoznia kellene a fürdőszobán.[/p]
        [p]– Nem gond, jó lesz! – feleled, azzal már ki is kapod a kezéből a kulcsot. Naná, hogy akarod a másik szobát, most még egy istállónak is örülni tudnál.[/p]
        [p]Mély levegőt veszel, és a bár felé veszed az irányt. Steve már beszédbe is elegyedett egy sötét öltönyös, zömök alakkal, egy magas, karcsú nővel és egy kivételesen jóképű, papi gallért viselő férfival. Jane odasiet hozzád, és melegen átölel.[/p]
        [p]– Őt hoztad magaddal? – kérdi Steve-re mutatva. – Szívdöglesztő! Te aztán értesz hozzá, hogy lehet meglepni az embert![/p]
        [p]– Ki az, akivel beszélget?[/p]
        [p]– A bátyám![/p]
        [p]Bruno háttal ál neked. Magasabbnak tűnik, mint amire emlékeztél, és fogyott is, nem keveset, amióta utoljára láttad. Mintha megérezné, hogy őt nézed, megfordul, és rád köszön. Ugyanaz a féloldalas mosoly és kócos fekete haj. Tisztára olyan, mint gyerekkorotokban. Finoman átkarolja a mellette álló magas nőt – tipikusan az a fajta, akire elég ránézned, és máris kisebbségi érzésed támad. Méltóságteljes a tartása, a haja csillog, semmi smink. Nem a szokványos módon vonzó, de roppant feltűnő jelenség.[/p]
        [p]– Az ott Cat – magyarázza Jane –, szuper jó fej, imádni fogod! Ő pedig Declan atya – mutat a papi gallért viselő férfira.[/p]
        [p]– [em]Az[/em] a bizonyos Declan atya? Akibe évekig bele voltál esve?[/p]
        [p]– Hát, csodálod? – kérdi Jane nevetve.[/p]
        [p]Őszintén szólva egyáltalán nem csodálod. Olyan huncutul kócos, kicsit hanyag, gyönyörű szemét pedig hosszú fekete szempilla ékesíti – a nagyid biztos azt mondaná most, hogy ezt a szemet Isten kormos ujjal festette fel. A nevetőráncok az arcán egyértelműen jó kedélyű embere utalnak, és valóban, most is éppen hangosan nevet valamin, amit Steve mondott. Adja isten, hogy vele nevessen, és ne rajta![/p]
        [p]A terem másik végéből Lisa néha rád néz, és hülye grimaszokat vág. Cee Cee fogságba ejtette, valószínűleg nem bírja abbahagyni az áradozást az azonos anyagból készült ruhák, szalvéták és terítők teremtette harmóniáról. Meglátod Jane vőlegényét, Tomot is, ahogy a bárpultot támasztja, mellette gyűrött, khakiszínű ingben ott áll Mikey, az esküvői tanúja.[/p]
        [p]– Mikey megint szingli – súgja oda neked Jane. Méltatlankodva nézel rá. – Nyugi, még akkor is, ha nem egy olyan pasassal jöttél volna, aki mellett Ryan Gosling úgy nézne ki, mint az elefántember, tisztában lenne vele, hogy te nem vagy az a fajta lány, aki bedől a gagyi csajozós dumájának.[/p]
        [p]Hát, valóban nem tartozol abba a típusba, aki bedől Mikey szövegének. Te inkább az a fajta vagy, aki egy vadidegen pasit hoz magával a barátnője esküvőjére, akiről menet közben kiderül, hogy egy elmebeteg, aki valami „segíts magadon” gurunak hiszi magát. Mikey laza mosollyal nyugtázza a felbukkanásodat. Simán beillene valami kórházban játszódó romantikus regény főhősének – mondjuk ő lehetne a kalandor, aki az Orvosok Határok Nélkül szervezetével járja a világot.[/p]
        [p]De a valóságban csak egy notórius csajozógép, ráadásul komoly adóhátralékkal.[/p]
        [p]– Megyek vegyülni – mondja Jane. – Alig várom, hogy jobban megismerjem Steve-et.[/p]
        [p]Úgy fest, a barátnőd ezzel nincs egyedül. Már ott lebzsel körülötte Jane nénikéje is, hosszú fekete cigarettaszipkáját forgatva a szájában. Lauren a kora ellenére még mindig igazán vonzó. A hatvanas években amolyan híresség volt, eleinte modellként, később pedig avantgárd fényképészként dolgozott. De nem csak ő, még a kiszolgáló személyzet is – nemre és korra való tekintet nélkül – szívesen időz Steve közelében. Ha valahogy betapaszthatnád a száját, még élvezni is tudnád ezt az egészet.[/p]
        [p]– Helló újra – tűnik fel melletted a korábban látott tetkós pasi. Meg kell hagyni, ugyanolyan jól néz ki felöltözve is, mint egy szál törülközőben. – Menyasszony vagy vőlegény?[/p]
        [p]– Én? Egyik se, csak vendég – válaszolsz.[/p]
        [p]Felnevet.[/p]
        [p]– Úgy értem, kinek vagy az ismerőse, a vőlegényé vagy a menyasszonyé?[/p]
        [p]– Bocs. Azt hiszem, mindkettőjüké. És te?[/p]
        [p]– Én csinálom majd a zenét.[/p]
        [p]– Ó, akkor te vagy DJ Salinger![/p]
        [p]Jane nem túlzott, amikor azt mondta, hogy szuperszexi.[/p]
        [p]– És hogy lehet, hogy az egész hétvégét itt töltöd?[/p]
        [p]– Tom az állatorvosom. Már ezerszer segített. Van egy öreg macskám, aki hajlamos az éjszaka közepén olyan tüneteket produkálni, amikkel azonnal orvoshoz kell fordulni. Így most rajtam a sor, hogy viszonozzam a sok szívességet. Szóval, amikor felajánlotta, úgy gondoltam, miért is ne jönnék le egész hétvégére.[/p]
        [p]– A Salinger az igazi neved?[/p]
        [p]– Nem egészen. Mielőtt hangtechnikus lett belőlem, irodalmat tanultam az egyetemen. Onnan jön. Szerintem igazán jó kis művésznév. Nyugodtan szólíthatsz JD-nek is, tudod, JD Salinger.[/p]
        [p]A verandaajtók felé int. Odakintről páratlan kilátás nyílik a végtelen gyepre és a fákra.[/p]
        [p]– Nem szívnál egy kis friss levegőt?[/p]
        [p]Steve még mindig Lauren nénit, Brunót, Declan atyát és Bruno tökéletes barátnőjét szórakoztatja, az ég tudja, mivel. Talán oda kéne menned, hogy megbizonyosodj róla, nem éppen valami pszichomaszlagot akar velük megetetni. Vagy átmenetileg hagyhatnád a fenébe az egészet, és elmehetnél csevegni egyet a DJ-vel…[/p]
    </text>
    <next id="35">Ha a DJ táraságát választod</next>
    <next id="37">Ha mégis inkább megfékeznéd Steve-et, mielőtt végzetesen leégetne a barátaid előtt</next>
  </p>
  <p id="35" display="A DJ társasága mellett döntesz">
    <text>
        [p]Útban a veranda felé JD leemel egy pohár pezsgőt a mellettetek elhaladó pincér tálcájáról, és átadja neked. Ennek a fantasztikus arccsontnak múzeumban volna a helye, meg persze az érzéki ajkainak is. Ha tehetnéd, most rögtön végigsimítanád a száját a hüvelykujjaddal. És az sem áll rosszul neki, hogy ő az a fajta vagány, szexi pasi, amelyik még Lisának is be szokott jönni.[/p]
        [p]– Szóval… egyedül vagy itt? – teszi fel a kérdést.[/p]
        [p]Óriási a csábítás, hogy elhallgasd az igazságot. De a filmekből te is pontosan tudod, mi szokott történni, amikor a főhős összevissza hazudozik: végül biztos, hogy komoly bajba kerül.[/p]
        [p]– Egy barátommal jöttem.[/p]
        [p]– Úgy a barátod?[/p]
        [p]– Nem, nem, csak simán a barátom.[/p]
        [p]– Értem...[/p]
        [p]JD hosszan a szemedbe néz. Egy darabig egy hang sem jön ki a torkodon. Végül sikerül megszólalnod:[/p]
        [p]– És te? Neked van kísérőd?[/p]
        [p]– Még nincs – mondja hanyag mosollyal.[/p]
        [p]– Tudtam, hogy te vagy az, Büdöske! – csendül fel váratlanul egy ismerős hang a hátad mögött. Bruno az a barátnőjével.[/p]
        [p]JD kérdőn húzza fel a szemöldökét.[/p]
        [p]– Büdöske?[/p]
        [p]– Bruno mindig így hívott gyerekkorunkban – magyarázod enyhén szólva bosszankodva. – Az volt a kedvenc szórakozása, hogy jól beledöngölt a tehénszarba.[/p]
        [p]Bruno nevetésben tör ki.[/p]
        [p]– Azért téged sem kellett félteni – feleli – Emlékszem, egyszer belefojtotta az Action Manemet a vécébe! – magyarázza JD és Cat felé fordulva.[/p]
        [p]Cat rád mosolyog, bemutatkozik, majd mesélni kezd.[/p]
        [p]– Képzeljétek, baromi vicces pasival találkoztunk odabent![/p]
        [p]– Komolyan? – kérdezel vissza a fogaidat csikorgatva. Mielőtt még egyáltalán belefoghatnál a magyarázkodásba, hogy te tulajdonképpen alig ismered a fickót, már hallod is, ahogy Steve zavaróan magas hangon téged szólongat.[/p]
        [p]– Bébi! Hát megvagy![/p]
        [p]Rugalmas léptekkel baktat oda hozzád Lauren nénivel a sarkában.[/p]
        [p]– Képzeld, Lauren alig várja, hogy megnézhesse a DVD-met.[/p]
        [p]Arcod lángol a szégyentől. Bemutatod Steve-et JD-nek, aki kérdően pillant rád.[/p]
        [p]– DVD? – kíváncsiskodik Bruno.[/p]
        [p]– Ne kérdezz semmit! – mormolod a fogaid között.[/p]
        [p]JD rád néz, majd Steve-re, aztán elnézést kér, szánakozó mosolyt vet rád, és odébbáll.[/p]
        [p]– Jössz este a legénybúcsúra? – fordul Steve-hez Bruno. – Csak beülünk pár italra valahova, semmi komoly.[/p]
        [p]– Naná! – csettint lelkesen Steve. – Hé, támadt egy jó ötletem. Várjatok meg itt, mindjárt jövök! – azzal sarkon fordul, és szapora léptekkel távozik.[/p]
        [p]– Ez az az a pasas, akiről az imént meséltem! Nem tudtam, hogy együtt vagytok… – mondja Cat.[/p]
        [p]Bruno önelégülten vigyorog feléd. Semmit sem változott. Talán eljött az idő, hogy Lisa barátnőd megmentésére siess, mielőtt még szétrobban a feje mindattól, amivel Cee Cee tömi tele. Egy biztos, itt nincs maradásod.[/p]
    </text>
    <next id="39"></next>
  </p>
  <p id="37" display="Úgy döntesz, megfékezed Steve-et, nehogy teljesen leégessen">
    <text>
        [p]Sajnálkozó mosollyal nézel a DJ-re.[/p]
        [p]– Ne haragudj, tényleg, de muszáj mennem… – dünnyögöd.[/p]
        [p]Nagy kelletlenül a Steve köré gyűlt csoport felé somfordálsz. Hála az égnek, autókról folyik a beszélgetés.[/p]
        [p]– Helló, Büdöske! – köszön rád Bruno.[/p]
        [p]Leküzdöd a késztetést, hogy méltóképpen viszonozd az üdvözlését, például valami ilyesmivel: „Helló, te seggfej!”.[/p]
        [p]Bruno barátnője, Cat kérdőn rád mosolyog.[/p]
        [p]– Büdöske?[/p]
        [p]– Igen, mindig így hívott, amikor gyerekek voltunk – préseled ki magadból, miközben ökölbe szorul a kezed. – Bár ha jobban belegondolok, kettőnk közül nem nekem voltak problémáim a személyi higiéniával.[/p]
        [p]– És mondja csak, Steve – dorombol kitartóan Lauren néni –, mivel foglalkozik? Többet akarok megtudni magáról![/p]
        [p]Mindenre elszántan beveted magad, hogy más irányba tereld a társalgást.[/p]
        [p]– Ööö… Steve, nem azt mondtad, hogy szerezni akarsz egy DVD-lejátszót? Mutatni akartál nekem valamit.[/p]
        [p]Bruno felhúzza a szemöldökét.[/p]
        [p]– DVD-lejátszót? Csak nem a ma esti legénybúcsúhoz?[/p]
        [p]– Jaj, drágám, mondd, hogy szerepelsz egy jó kis szexfilmben – próbálkozik tovább Lauren néni, a szeme csak úgy csillog már a puszta gondolattól is. Declan atya nagy igyekezettel próbálja elfojtani mosolyát.[/p]
        [p]Grimaszba húzódik az arcod.[/p]
        [p]– Én…[/p]
        [p]– Ha már szóba került a legénybúcsú, van egy remek ötletem! – szakít félbe Steve. – Nagyon fog tetszeni neked, bébi! Csak egy percet kérek – mondja, azzal elsiet.[/p]
        [p]Lisa kétségbeesetten integet feléd. Egyértelmű, hogy a segítségedre van szüksége, hogy kiszabaduljon Cee Cee karmai közül. Bruno kaján vigyorral néz rád, miközben búcsút veszel tőlük, és lelépsz, hogy kimentsd szorult helyzetbe került barátnődet.[/p]
    </text>
    <next id="39"></next>
  </p>
  <p id="39" display="Lisa segítségére sietsz">
    <text>
        [p]Csatlakozol Lisához és Cee Cee-hez, aki folyamatosan puszikat dobál jobbra- balra a fejed fölött, majd szerencsére elsodródik tőletek Domino irányába. A páros úgy zsonglőrködik az étellel, az itallal, a három gyerekkel és a házi patkánnyal, hogy még a Cirque Du Soleil artistái is megirigyelnék… Bruno és Cat eközben kart karba öltve kivonulnak a teremből.[/p]
        [p]– Te, csak nem az volt Steve, aki most szaladt ki innen? – teszi fel Lisa a kérdést. – Ő lenne az a bizonyos aranyos és egyben [em]unalmas[/em] fickó?[/p]
        [p]– Ja, ő az. Csak kiderült, hogy nem is olyan unalmas, mint elsőre gondolná az ember. Sajnos. Ha tudnád, mikkel van tele a bőröndje![/p]
        [p]Lisa szeme felcsillan.[/p]
        [p]– Ó, jól hangzik! Mesélj![/p]
        [p]Éppen elkezdenéd beavatni a részletekbe, mikor Steve csörtet be az ajtón egy halom rikító sárga pólóval a karján.[/p]
        [p]– Fiúk! Azt hiszem, tudom, mi kell nekünk ma estére! Ide süssetek! – kiabálja, te pedig döbbenten nézed, ahogy mindenkinek kiosztja a trikókat. Mikey elégedetten kuncog, ledobja az ingét, és felhúz egy pólót. Tom, akin látszik, hogy mindenben benne van, szintén belebújik az egyik trikóba. Még Declan atya is belemegy a dologba.[/p]
        [p]– „Igen, te is képes vagy rá”? – horkan fel Lisa. – Ki ez a pasi?[/p]
        [p]– Halványlila gőzöm sincs róla – feleled őszintén.[/p]
        [p]Kihasználod, hogy Steve más dolgokkal van elfoglalva, és azzal az ürüggyel, hogy kicsit rendbe kell hoznod magad, felosonsz az újonnan szerzett külön szobádba szusszanni egyet. Mit számít, ha közös a fürdőszoba a szomszéddal![/p]
        [p]Talán egy árnyalatnyit kevésbé fényűző, mint a lakosztály, amit Steve-vel terveztél megosztani, de ez most egy cseppet sem zavar. Szó szerint rázuhansz az ágyra. Esetleg Lisa tud majd tanácsot adni, hogyan tudnál a legegyszerűbben megszabadulni ettől az egész Steve-csomagtól. Lisa a zavaros kapcsolatokból való kimászás nagymestere, komoly tapasztalata van a dologban.[/p]
        [p]Semmi esetre sem akarsz kegyetlennek tűnni. Steve végül is nem látszik rossz embernek, de ez az egész „önsegítős” cucc több mint elég volt ahhoz, hogy minden vele kapcsolatos gyengéd érzelmedet lenullázza, akármilyen jól is csókol. Fel kellett volna, hogy tűnjön: túl tökéletes volt ahhoz, hogy igaz legyen.[/p]
        [p]Az egész biztos, hogy egyelőre semmi kedved visszamenni a bárba, hogy egész délután Steve-et kerülgesd. Amúgy is koszosnak érzed magad az utazástól, talán egy kiadós zuhany segít elfeledni a gondjaidat.[/p]
        [p]Belépsz a hatalmas, csupa márvány fürdőszobába: az egyik sarokban egy karmos lábú fürdőkád áll ferdeszögben, vele szemben egy méretes zuhanyzó.[/p]
    </text>
    <next id="41">Ha a kádat választod</next>
    <next id="43">Ha inkább zuhanyoznál</next>
  </p>
  <p id="41" display="A fürdőkád mellett döntöttél">
    <text>
        [p]De jól fog esni most egy fürdő! Leveted a ruhádat, és az odakészített habfürdőt az utolsó cseppig az antik stílusú kádba nyomod. Elfekszel a vízben, és hagyod, hogy körülöleljen a jázminillatú hab.[/p]
        [p]Ez maga a mennyország.[/p]
        [p]Egyszer csak zajt hallasz. Rémülten hadonászni kezdesz, mint egy fuldokló. A francba, teljesen kiment a fejedből, hogy a szomszéd szobába vezető ajtót be kellett volna zárni![/p]
        [p]Lebuksz a víz alá, de persze nem bírod a végtelenségig levegő nélkül. Amikor feljössz, egy fekete lobonc és egy sötét szempár fogad.[/p]
        [p]– Sejtettem, hogy te vagy az, Büdöske – üdvözöl Bruno.[/p]
        [p]A hab, ami egyelőre még teljesen eltakarja meztelen testedet, sajnos aggasztó sebességgel esik össze, és olvad vízzé.[/p]
        [p]– Megbocsátasz? – rántod magadhoz az arctörlőt a kád széléről, és amennyire ezzel a kis cafat ronggyal lehetséges, megpróbálod eltakarni vele a melledet.[/p]
        [p]– Én aztán bármit megbocsátok – válaszol Bruno, miközben leplezetlenül méreget. – Főleg itt, az én fürdőszobámban.[/p]
        [p]– A [em]mi[/em] fürdőszobánkban![/p]
        [p]Jobbnak látod, ha egy füst alatt elmeséled a szobák körüli mizériát.[/p]
        [p]– De hát nem a pasiddal jöttél?[/p]
        [p]– Nem a pasim![/p]
        [p]– Na, ne mondd! Rosszul hallottam, hogy bébinek szólított?[/p]
        [p]Semmi kedved nincs megosztani gyerekkori esküdt ellenségeddel rövidke románcod történetét, pláne nem ebben a kiszolgáltatott helyzetben. Úgyhogy megpróbálsz valami hihető magyarázatot kitalálni helyette.[/p]
        [p]– Igen... bébinek hív, mert… Babe volt az a kismalac, tudod, aki bárány szeretett volna lenni. Láttad azt a filmet? Na, róla nevezett el.[/p]
        [p]Brunóból kitör a nevetés.[/p]
        [p]– Hát ez aztán komoly előrelépés! Büdöskéből Malacka lettél?[/p]
        [p]– Pontosan – vágod rá, konokul ragaszkodva a történetedhez.[/p]
        [p]– Ha adhatok egy jó tanácsot, tartsd a fiút rövid pórázon! Lauren néni teljesen odavan érte, azt mondta, hogy ő ilyen jóképű palit még nem látott. És mindketten tudjuk, hogy ez mit jelent…[/p]
        [p]– El is felejtettem, hogy Lauren néni is itt lesz! Így legalább biztos, hogy nem fogunk unatkozni.[/p]
        [p]– Nekem mondod? A jobb külsejű felszolgálóknak tuti nem lesz egy perc nyugtuk sem tőle – azzal helyet foglal a lehajtott vécédeszkán, és faggatni kezd. – És amúgy mi van veled? Jó rég nem találkoztunk. Mit csinálsz, azon kívül, hogy hülye beceneveket gyűjtesz?[/p]
        [p]Pár szóban beavatod karriered főbb állomásaiba. Megmagyarázhatatlan módon már egész természetesnek éled meg, hogy itt beszélgettek az élet dolgairól a fürdőszobában, te meztelenül a kádban, ő a vécén ülve. Bruno is mesél magáról. Forgatókönyvíró lett, főként vicces tévésorozatokon dolgozik. Hosszasan mesél egy híres színészről, aki egyben szcientológus is, és sztárvendégként szerepelt valamelyik sorozatában.[/p]
        [p]– Senki nem nézhetett a szemébe, sem a munkatársak, sem a kisegítő személyzet. Mindenkinek, aki magasabb volt egy hatvannál, el kellett hagyni a terepet. Komolyan! Én persze nem kaptam szabadnapot. Így járnak a magamfajta kis seggdugaszok.[/p]
        [p]Zavarában elmosolyodik. Bruno zavarban van? Nem tudod összerakni a képet: ez ugyanaz az ember, mint akit te ismersz? Mindig is fékezhetetlen és durva volt. Létezik, hogy tényleg megváltozott? A gyerekhájjal együtt eltűnt volna a pimaszsága is? A határán vagy, hogy elkezd vigasztalni valami olyasmivel, mint „a méret nem minden”, de aztán mégis jobbnak látod ejteni a témát.[/p]
        [p]– Mesélj Catről! Hogyan találkoztatok?[/p]
    </text>
    <next id="45"></next>
  </p>
  <p id="43" display="A zuhany mellett döntöttél">
    <text>
        [p]Belépsz a zuhanykabinba, és kinyitod a csapot – minden létező szögből jön rád a vízsugár. Folyamatosan körbeforogsz, hogy mindenhol elérjen a szelepekből kilövellő víz.[/p]
        [p]Lassú mozdulatokkal állsz neki szappanozni magad, végigdörzsölöd a melledet, majd a combodat. Kábító jázminillat tölti be a fürdőszobát.[/p]
        [p]Van nálad egy méregdrága hajápoló krém, vagy hajpakolás. Sose lehet tudni, gyártója válogatja. Mindenesetre a csomagoláson az áll: hagyd rajta pontosan nyolc percig, mielőtt kiöblítenéd. Letéped a tasak csücskét a fogaddal, és a hajadra csorgatod a lágy krémet. Elzárod a vizet, és szépen, komótosan beledolgozod az egészet. Lehajolsz, hogy közelebbről is megvizsgáld az egyik magas nyomású vízsugarat… nyolc perc alatt egy ilyen csodákra képes![/p]
        [p]Hirtelen kattan a kilincs, és kinyílik a szomszéd szoba ajtaja. Basszus, biztosra vetted, hogy be van zárva! Azonnal felegyenesedsz, és takargatni próbálod magad, de csak a két kezed áll rendelkezésre. A helyzet kétszeresen is ciki, ott állsz anyaszült meztelenül, és ráadásul tuti az arcodra van írva, hogy mire készültél éppen.[/p]
        [p]Jaj, ne! Ez Bruno. A mosdó felé tart, az orra alatt dünnyögve valamit. Fogkrémet nyom a fogkeféjére, és nekilát fogat mosni. Dermedten állsz a zuhanykabinban, a törülközők egytől egyig a fürdőszoba túloldalán vannak felakasztva.[/p]
        [p]Brunót kitöri a frász, ahogy megpillant a csap fölött a tükörben. Nagy káromkodások közepette megfordul. Te hosszú másodpercekig nem is vagy képes kinyitni a szemed.[/p]
        [p]– Mit keresel a fürdőszobámban? – kérdezi.[/p]
        [p]– A [em]közös[/em] fürdőszobánkban! Elfordulnál? – süvöltesz rá, miközben a méregdrága pempő már az arcodon csordogál.[/p]
        [p]– Csak semmi pánik, Büdöske – mondja Bruno nevetve –, úgysem látszik semmi. Sajnos.[/p]
        [p]Tényleg! A zuhanykabin ajtaja, szerencsére térdmagasságtól mellkasig homokfújt üvegből készült. De így is bizarr érzés ott állni meztelenül, mindössze néhány méterre Brunótól.[/p]
        [p]– Amúgy hogy érted azt, hogy a „mi fürdőszobánk”? – kérdez vissza.[/p]
        [p]– Nem volt több üres szoba, csak ez az egy itt, mellettetek, de ezeknek közös a fürdőszobája – magyarázod.[/p]
        [p]– És hogyhogy nem alszotok egy szobában a pasiddal?[/p]
        [p]– Mégis, mit gondolsz? – förmedsz rá.[/p]
        [p]– Fogalmam sincs. Eléggé rendben van a pali. Akár lehetne David Beckham és Daniel Craig közös szerelemgyermeke.[/p]
        [p]Bruno egy pillanatig lehangoltnak látszik. Régóta sejtetted, hogy nincs egészen kibékülve a külsejével. Mindig is alacsonynak számított, tinédzserkorában még pufi is volt és pattanásos. Azóta talán nőtt egy hajszálnyit, a pattanásai pedig eltűntek, ahogy a súlyfelesleg nagyja is. De ettől függetlenül, ha a külsejét nézzük, nem lehet Steve-vel egy napon sem említeni.[/p]
        [p]– A külső közel sem minden – mondod, átérezve a fájdalmát. Egy másodpercig megfeledkezel arról, hogy meztelen vagy, és akivel beszélgetsz, történetesen az esküdt ellenséged. – Még hét perc van hátra a hajkondicionálóm hatóidejéből. Addig mesélhetnél, mi van veled mostanában?[/p]
        [p]Bruno leül a vécé tetejére, és a munkájáról kezd beszélni. Több vicces tévésorozatnak is ő írja a forgatókönyvét. Elmeséli, hogy volt egy színész, aki addig nem hagyta békén, míg el nem magyarázta neki, mi az általa alakított karakter valódi „motivációja”, amikor kilöttyinti a kávéját. Ahogy Bruno parodizálja a pasast, nem bírod megállni, kitör belőled a nevetés.[/p]
        [p]– És a magánéleteddel mi a helyzet? Ez a Cat kedves lánynak látszik.[/p]
    </text>
    <next id="45"></next>
  </p>
  <p id="45" display="Cat is csatlakozik hozzátok a fürdőszobában">
    <text>
        [p]Tökéletes időzítéssel nyílik a fürdőszoba ajtaja, és Cat lép be rajta. Látszólag igen drága csipke fehérneműt visel. Elgondolkozol, hogy vajon a hétvége folyamán minden egyes vendéget látni fogsz-e legalább egyszer ruha nélkül…[/p]
        [p]Pislog egyet, ahogy feldolgozza a látványt: te a zuhanyban állsz, igaz, félig eltakarva, de lényegében meztelenül, Bruno pedig a vécén csücsül.[/p]
        [p]– Megzavartam valamit? – kérdezi.[/p]
        [p]– Dehogyis![/p]
        [p]Sietve elhadarod neki is a szobák körüli fiaskó történetét. Úgy látszik, különösebben nem hatja meg a felfedezés, hogy Bruno lényegesen hosszabb ideje tartózkodik idebent, mint ami indokolt lenne, ha az ember egy idegen nőt talál a fürdőszobájában. Egyértelműen nem féltékeny típus.[/p]
        [p]Cat Bruno ölébe ül. Szemmel láthatóan könnyed, meghitt kapcsolatban vannak. Bruno gyerekkoráról kérdezősködik, te pedig élvezettel mesélsz, különös tekintettel a piszkos kis részletekre. Miután befejezed a történetet arról, amikor Bruno meggyújtotta a hajadat, majd egy kancsó limonádét borított a fejedre, hogy eloltsa a lángokat, Cat játékosan a vállába bokszol.[/p]
        [p]Amikor rövid szünet áll be a beszélgetésben, kihasználod az alkalmat.[/p]
        [p]– Azt hiszem, itt az idő, hogy leöblítsem a hajam, aztán fel is kellene öltöznöm…[/p]
        [p]– Persze, tedd azt – mondja Bruno biztatóan. Cat még egyszer belebokszol a hasába, majd mindketten kimennek.[/p]
        [p]Téged is meglep, hogy mennyire élvezetes volt számodra a beszélgetés Brunóval. Gyaníthatóan még mindig tud ugyanolyan idióta is lenni, mint régen volt, csak ez most már legalább szórakoztató. Cat pedig tipikusan olyan nő, akivel jó együtt lógni. Ez az egész elsülhetett volna sokkal rosszabbul is.[/p]
        [p]Végzel a hajmosással, bebugyolálod magad egy hatalmas, puha fürdőlepedőbe, ami még vitorlának is elmenne, megragadod az odakészített testápolót, és bevonulsz a szobába – valahol azt olvastad, hogy addig jó bekenni magad a krémmel, amíg még meleg és nedves a bőröd. A bolyhos törülközőbe burkolódzva felmászol az ágyra, a tenyeredbe nyomsz egy kicsit, és rákened a lábadra. Az illata citrusfélék, gyöngyvirág és valami trópusi növény keverékére emlékeztet. Nagy sóhajjal élvezed a kellemes pillanatot.[/p]
        [p]A hosszú út és a sok meglepetés után, ami ma Steve-vel kapcsolatban ért, igazán rád fér egy kis pihenés. A párnára dőlsz, fészkelődsz egy kicsit, és behunyod a szemed. Csak pár percre.[/p]
        [p]Éppen elszenderednél, amikor halk kopogtatásra riadsz. Szorosabbra húzod a törülközőt magad körül, és felkönyökölsz az oldaladra, remélve, hogy nem Steve akadt a nyomodra. Amikor az ajtó kinyílik, JD dugja be rajta a fejét.[/p]
        [p]– Bejöhetek? – kérdezi. – Nem akarok alkalmatlankodni.[/p]
        [p]Váratlanul ér a helyzet, de egyáltalán nincs ellenedre. Sőt, kifejezetten örülsz, amikor belép, és meglátod, hogy mindössze egy szál farmert visel, tökéletes felsőtestét és tetovált karját nem takarja semmi.[/p]
        [p]– Csak nem összecserélték a szobáinkat? – kérdezed, tekintetedet a mellkasáról az arcára kényszerítve.[/p]
        [p]– Tudtommal nem történt semmi ilyesmi. Csak épp a számlistát tervezgettem az esküvőre, és bár azt már kitaláltam, mivel akarok kezdeni, gondoltam, megkérdezlek, hátha tudsz javasolni egy-két olyan számot, ami különleges jelentőséggel bír Jane és Tom életében.[/p]
        [p]Egy pillanatra leblokkol az agyad, de aztán eszedbe jut valami.[/p]
        [p]– A [em]You Got A Friend[/em] Carole King előadásában. Tudom, kicsit régimódi, de Jane imádja azt a számot.[/p]
        [p]– Köszi a tippet – válaszolja JD, de nem mozdul. Kérdőn nézel fel rá.[/p]
        [p]A szeme az ágy szélén heverő testápolós flakonra téved.[/p]
        [p]– Ha már kisegítettél a zenével, szívesen viszonoznám a szívességet – mondja, és vigyorogva odalép az ágyhoz.[/p]
        [p]Meztelen tested forrón lüktet a törülköző alatt. Teljesen felesleges lenne küzdeni a dolog ellen. Ezt a játszmát már úgyis elvesztetted.[/p]
        [p]– Esetleg bekenhetném a hátadat – áll elő a javaslattal.[/p]
        [p]Hosszan bámulsz rá. Pontosan tudod, mit kéne tenned: meg kellene kérned, hogy legyen szíves távozni a szobádból. Ehelyett azonban azon kapod magad, hogy már nyújtod is felé az egyik karodat.[/p]
        [p]– Mondjuk, kezdhetnéd inkább a kezemmel – jelented ki, szinte már parancsolón.[/p]
        [p]JD hatalmas mosollyal ül le melléd az ágy szélére. A karod után nyúl, és keresztbe fekteti az ölében.[/p]
        [p]Kinyom egy nagy adag krémet, és összedörzsöli a tenyerét.[/p]
        [p]– Ne törődj semmivel, csak lazíts! – mondja nyugodt hangon, majd két kezét finoman a felkarod köré kulcsolja, és lassú, de határozott mozdulattal végighúzza egészen a kézfejedig. Szétnyitja a tenyeredet, és hüvelykujjaival masszírozni kezdi, gyengéd, körkörös mozdulatokkal kényezteti a kis párnácskákat az ujjaid tövénél.[/p]
        [p]Az élvezettől halk, elismerő sóhaj hagyja el az ajkaidat. A párnákra dőlsz, és egyre jobban ellazulsz, ahogy újra és újra megismétli az egész mozdulatsort. Aztán megkerüli az ágyat, leül, és nekilát a másik karodnak. Itt viszont már nem ismétli meg az egész manővert, hanem az ajkához emeli a kezed, és finoman végigkóstolja az ujjhegyeidet, egyiket a másik után, a nyelvét és a fogait is bevetve.[/p]
        [p]Ahogy simogató keze nyomán elönt a melegség, ismerős izgalom párosul hozzá az alhasad tájékán. Hangosan kifújod a levegőt. Fürdőlepedőbe csomagolt tested alig észrevehetően remegni kezd, és elárasztja a forróság a bőrödet.[/p]
        [p]JD-nek mintha fel se tűnne. Lejjebb helyezkedik az ágyon, nyom még egy keveset a kezébe a lágyan illatozó krémből, és kissé megemelve a lábadat masszírozni kezdi a vádlidat és a talpadat. Ahogy egy árnyalatnyit oldalra dönti, azon kapod magad, hogy kis terpeszben fekszel előtte. Nem tehetsz róla, de ez az új pozíció tovább növeli az izgatottságodat. Csakhogy nagyon úgy fest, JD valóban csak bekenni akart téged, nincsenek hátsó szándékai. Szinte belenyögsz az érzésbe, ahogy hosszú, erős ujjai csigavonalakat rajzolnak a lábfejeden. Ezután átfogja a bokádat, és a bokacsont alatti érzékeny bőrt kezdi cirógatni, körbe-körbe.[/p]
        [p]– Istenem ez mennyire jó – töröd meg a csendet. Hosszú ideje már csak a te szuszogásod hallatszott.[/p]
        [p]– A reflexológusok szerint a lábfejnek ez a része a női nemi szervekhez kapcsolódik – tudatja veled lágy hangon JD.[/p]
        [p]Szavai hallatán azok a bizonyos női nemi szervek egyértelműen lüktetni kezdenek, és ez csak fokozódik, ahogy a másik lábfejed után nyúl. Az egyik feled szeretne egyszerűen belefeledkezni az érzésbe, ahogy gyúrja, cirógatja, simogatja a tagjaidat, de a másik feled nem hagy nyugodni, és már alig várja, hogy azok a szorgos kis ujjacskák a következő állomásra érjenek.[/p]
        [p]JD keze egyre feljebb siklik. Határozott mozdulatokkal gyúrni kezdi a vádlidat, majd kivételes finomsággal kényezteti térdhajlatod érzékeny pontjait. Ahogy feltűri a törülköződ, és a keze őrjítő lassúsággal elkezd felfele vándorolni a combodon, hagyod, hogy a lábad még egy árnyalatnyit széjjelebb nyíljon, bevállalva, hogy ezzel esetleg túlságosan is buja nő benyomását kelted.[/p]
        [p]Felemeli a lábad, kinyújtja, majd enyhén behajlítva ismét az ágyra támasztja. Ezen a ponton a combodat már nem takarja semmi, de a lábad közé még mindig belóg a felgyűrt fürdőlepedő, ami pont elrejti forró puncid látványát.[/p]
        [p]Ugyanolyan lassan végigvándorol a keze a combod belsején, de a cél előtt egy centivel megáll. Hüvelykujja lustán, gyötrelmesen köröz rajtad. Érezve ujjai közelségét, a szeméremajkadat elárasztja a nedvesség, a medencédet pedig elönti a vágy ragacsos hulláma. Majd megőrülsz, hogy beléd nyúljon… de ehelyett vált, átmegy a túloldalra, és hozzákezd a másik lábadhoz.[/p]
        [p]Nem tehetsz róla, de kibukik belőled egy csalódott nyögés. JD keze azonnal megáll.[/p]
        [p]– Akarod, hogy abbahagyjam?[/p]
        [p]– Úristen, dehogy! – vágod rá, és újra átadod magad a lassú kínzásának, ahogy a keze végigköveti most a másik combod vonalát, egyre közelebb és közelebb érve a puncidhoz, ahol aztán újra megáll, épp, mielőtt súrolná azt.[/p]
        [p]Ez alkalommal viszont már nem hagyod magad. Türelmetlenül megemeled a csípődet, és azzal a mozdulattal szétnyílik a törülköző, és lecsúszik a melledről.[/p]
        [p]– Akarod, hogy…? – kérdezi, de nem fejezi be a mondatot.[/p]
        [p]– Akarom! Kérlek! – nyögöd, nem törődve semmivel.[/p]
        [p]Ez már nemcsak ízelítő: a testápolótól még enyhén síkos kezével megragadja a melledet, és határozott, de gyengéd mozdulatokkal körkörösen masszírozni kezdi. Megkeményedett mellbimbód nekifeszül a tenyerének, mire mélyről jövő, elégedett horkantást hallat. Félig nyitott szemmel látod izmos, szikár nyakát és szaporán mozgó ádámcsutkáját. Beleremegsz a felismerésbe, hogy ő is pont annyira izgatott, mint te.[/p]
        [p]A keze az oldaladra siklik, majd megfogja a nyakad, és megcsókol. Óvatosan kezdi, az ajka alig éri a tiedet, a nyelve tétován puhatolódzik, majd visszavonul.[/p]
        [p]Bátorítóan szétnyitod a szádat, magadhoz húzod, és beletúrsz a hajába. Hosszú, szomjas csókolózásba bonyolódtok. Egyre hevesebb lélegzéseteken kívül semmi más nem hallatszik a szobában, csak a két nyelv találkozásának halk, nedves hangjai.[/p]
        [p]Egyik kezét még mindig a fejed alatt tartva helyezkedik kicsit, hogy szorosan melléd tudjon bújni az ágyon. Másik kezét lassan végighúzza a melled között, a bordáidon és a hasadon, egyik ujjával finoman körberajzolja a köldöködet, majd amikor elér a vénuszdombodhoz, megpihen.[/p]
        [p]– Kérlek! – ismételgeted, miközben megemeled a medencédet. Végre eljött a pillanat, végigsimítja a duzzadt, nedves redőket, incselkedik, középső ujja gyengéden felfedezi a puncidat. Finoman beléd dugja az ujját, de te többet akarsz, ezért határozottan felemeled a csípődet. Mélyen beléd nyúl, mire vággyal vegyes elégedett sóhaj hagyja el mindkettőtök száját.[/p]
        [p]Ismét csókolóztok, nyelve utánozza ujja lassú mozgását a hüvelyedben. Kissé félrehajtod a fejed, és óvatosan harapdálni kezded a fülcimpáját.[/p]
        [p]– Nem bírom tovább – suttogod.[/p]
        [p]Egy óvszert húz elő a farmerja zsebéből. Egy pillanatra elenged, és leveszi a nadrágját. Az övé a legfantasztikusabb fenék, amit valaha láttál. Formás és feszes, de nincs lehetőséged túl sokáig gyönyörködni a látványban, mert máris a lábad közé térdel, karját a vállad alá csúsztatja, te pedig közelről is megcsodálod a bőrét díszítő tetoválásokat.[/p]
        [p]Megfog egy párnát, és nagy gonddal a csípőd alá helyezi, hogy megemelje. A dereka köré fonod a lábad, felkínálva a puncidat lenyűgöző merevedésének. A farka végét a szeméremajkad közé nyomja, az érzéstől mindketten kéjesen felnyögtök. Nem állod meg, és egy határozott mozdulattal odalököd magad hozzá, mire ő menthetetlenül beléd siklik. Belecsimpaszkodsz, körmeidet izmos hátába vájod, talpad a farpofájára szorítod, egyre mélyebbre és mélyebbre kényszerítve magadba.[/p]
        [p]Nemcsak a farka hossza lenyűgöző, hanem a vastagsága is. Érzed, ahogy a hüvelyed átfogja, köré feszül. A tested folyamatosan alkalmazkodik az övéhez, követi minden új pozícióban. Érzékien megcsókol, arcát a nyakad és a vállad hajlatába temeti, majd ritmusosan mozogni kezd rajtad, eleinte lassan, majd egyre gyorsabban, bele-belemordulva minden egyes lökésbe.[/p]
        [p]Nem tudod, mitől, a csípőd szöge miatt, vagy mert sikerült teljesen ellazulnod, de tested minden idegszála belerezdül, ahogy újra és újra beléd hatol, és pénisze hüvelyed rugalmas falának feszül. Érzed, hogy közeledik az eget rengető orgazmus, már nincs más dolgod, mint hátradőlni, és hagyni, hogy végigsöpörjön rajtad az érzés… még egy lökés… még egy… és még egy… és óriásit élvezel JD karjában. Olyan erővel rándulnak össze az izmok a hasadban, hogy hátad a rád nehezedő súly ellenére is elemelkedik az ágytól. Medencédből hullámokban árad szét az egész testeden végigsöprő gyönyör, izmaid lüktetnek, megkeményednek, majd elernyednek a farka körül.[/p]
        [p]Az orgazmusodtól teljesen beindulva ő is hangosan elélvez, a teste megfeszül, majd rongybabaként omlik rád. Lassan lefordul, és melléd heveredik.[/p]
        [p]Hosszú percekig fekszetek zihálva, összegabalyodott végtagokkal az ágyon. A vállára hajtod a fejed, és ujjaddal lustán követed tetoválása vonalait. Talán kelta szimbólumok lehetnek – közelebbről megnézve egy tekergő, helyenként saját magába olvadó sárkány rejtőzik a szövevényes mintában.[/p]
        [p]Bágyadtan JD-re nézel. De nagy meglepetésedre a szempár, ami visszanéz rád, Brunóé. Mi ez az egész? Mi történik veled? És miért hallasz dobolást?[/p]
        [p]Összeszorítod a szemed, és mire újra kinyitod, már egyedül fekszel az ágyon, törülközőbe csavarva, a bőröd jázmin vagy valami hasonlóan bódító virág illatát árasztja. Amit hallottál, nem dobszó volt, hanem kopogás. Csak álmodtad az egészet. Aranyló fény szűrődik be odakintről, lassan lemegy a nap. Nem akartál ilyen sokat aludni. Bizonytalan lábakon az ajtóhoz sétálsz, és kikukucskálsz a lyukon.[/p]
        [p]Cee Cee az.[/p]
        [p]– A segítségedre van szükségem – gázol keresztül rajtad, ahogy beront a szobába. – Krízishelyzet van. Lefoglaltam a hotel wellnessrészlegét ma estére csak nekünk, lányoknak, tudod, egy kis kényeztetés, ez-az. De valami gond van a gyantázóval, ezért lemondták az egészet. Most mi legyen? A recepciós karaokeestet ajánlott a helyi kocsmában, de attól félek, az nem üti meg a szintet. Esetleg itt is maradhatnánk, és rendezhetnénk egy pizsamapartit a csajokkal. Szerinted mit csináljunk?[/p]
        [p]Nem igazán tudsz a problémára koncentrálni, még az iménti álom hatása alatt vagy. Azzal semmi gond, hogy felbukkant a jóképű DJ, azt érted. De mit keresett Bruno a fejedben?[/p]
        [p]Aztán arra gondolsz, hogy végül is nagy szerencse, hogy ma a többi csajjal töltöd az estét, Steve pedig kanbuliba megy, így legalább nyersz egy kis időt, és nem kell még lezavarnod a kellemetlen, de elkerülhetetlen „te tényleg rendes srác vagy, de az a valami nincs meg közöttünk” kezdetű beszélgetést. Már csak az a kérdés, hogy mit fogtok csinálni... Béna nyikorgás és olcsó tequila, vagy viháncolás fodros-bodros alsóneműben?[/p]
    </text>
    <next id="52">Ha a karaokeestet jobb ötletnek tartod</next>
    <next id="59">Ha szívesebben töltenéd az estét a lányokkal a hotelben</next>
  </p>
  <p id="52" display="A karaokeestre szavaztál">
    <text>
        [p]A karaokés hely pont olyan, mint amire számítottál: egy vidéki kocsma, egy mikrofon, egy összetákolt színpad és a sarokban egy furnérlemezekből készült pult mögött a helyi DJ.[/p]
        [p]Sikerült anélkül kijutnod a hotelből, hogy kettesben kellett volna maradnod Steve-vel. Amikor belefutottál a sárga pólós csapatba, akik épp indulni készültek a legénybúcsúra, Steve megpróbált megcsókolni, de az utolsó pillanatban elfordítottad a fejed, így arcra puszi lett belőle. Bruno, aki egy fekete hosszú ujjú ingre vette rá az [em]IGEN, TE IS KÉPES VAGY RÁ![/em] feliratú pólót, nehezen értelmezhető tekintettel nézett rád, JD-nek viszont nyomát sem láttad.[/p]
        [p]Ideje lenne elfeledkezned erről az egész Steve-ügyről, és helyette arra koncentrálni, hogy Jane kiélvezze az utolsó éjszakáját mint hajadon. Valahogy egész este olyan feszültnek tűnik, egymás után rendeli a koktélokat és a rövideket.[/p]
        [p]Csatlakozol Lisához és Cathez, akik pont kirendelték az első kör tequilájukat. Lauren néni a pultot támasztja, és a pultos fiúval flörtöl, aki még a legóvatosabb számítások szerint is az unokája lehetne. A pasi arcát elnézve, még az is lehet, hogy ettől függetlenül összejön neki a dolog. Legalább valakinek lesz egy jó estéje! Sóvárogva gondolsz JD-re. Nem lenne ellenedre a feladat, hogy felderítsd, a teste mely tájaira terjed ki a titokzatos tetoválás. Csakhogy erre sajnos semmi esélyed, mivel azt hiszi, hogy te és Steve egy pár vagytok.[/p]
        [p]Jane lehúz egy rövidet, majd még egyet. Követed a példáját, és hamarosan érzed, ahogy az alkohol szétárad az ereidben, majd fokozatosan átmelegíti az egész szervezetedet. Noe és Cee Cee fejhangon ordítják:[/p]
        [p]– I will surviveeee…[/p]
        [p]Lisa és Cat a fejüket összedugva mély beszélgetésbe merültek.[/p]
        [p]– Szerinted jól döntöttem? – fordul hozzád Jane.[/p]
        [p]– Szerintem a karaoke sosem jó döntés…[/p]
        [p]– Úgy értem… a sok előkészület miatt nem is igazán volt időm gondolkodni… hogy tényleg ez-e az, amit akarok… Férjhez menni.[/p]
        [p]Most honnan jött ez az egész? Kedveled Tomot, jólelkű, rendes pasas, de ha nagyon őszinte akarsz lenni, megfordult már a fejedben, hogy hosszú távon talán egy kicsit, hát… Lisa szavaival élve kurva unalmas![/p]
        [p]– De hát egyetem óta együtt vagytok![/p]
        [p]– Pont ez az! Sose voltam mással. Ne érts félre, Tom csodálatos, igazán, csak… mi van, ha az, akit tényleg nekem rendelt a sors, még mindig odakint bolyong a nagyvilágban?[/p]
        [p]Nem vagy meggyőződve róla, de azért próbálod elhitetni magaddal, hogy teljesen normális, ha egy menyasszony röviddel az esküvője előtt berezel, és legszívesebben kifarolna az egészből.[/p]
        [p]A mikrofon sípolni kezd, majd beleüvölt egy ismerős férfihang.[/p]
        [p]– Ezt a számot egy különleges nőnek szánom, aki nemrég lépett be az életembe…[/p]
        [p]Összerezzensz. Mi ez az egész?[/p]
        [p]Lassan megfordulsz, és érzed, ahogy úrrá lesz rajtad az a fajta pánik, amit akkor szoktál érezni, ha egy pókot találsz a fürdőkádban. Steve már a színpadon áll, mikrofon a kezében, és felcsendül valami, ami kísértetiesen hasonlít az [em]Unchained Melody[/em]ra. Mit keres ez itt? Lelépett volna a kanbuliról? Bárhogyan is, amikor a hangja keresztülhömpölyög az első „da-ar-ar-ar-ling”-on, végigfut a hátadon a hideg. Ugyanakkor az agyad egy távoli kis zugában kénytelen vagy elismerni, hogy nincs még egy pali a földön, aki ennyire jól mutatna egy ilyen hülye sárga pólóban.[/p]
        [p]– Úristen! – olvasod le Lisa szájáról.[/p]
        [p]– Az ott nem Steve? – kérdi Jane. Lauren néni nem bír magával, máris ott csápol a színpad előtt, a pultos fiú mehet is a süllyesztőbe.[/p]
        [p]Az ösztönöd azt diktálja, menekülj, amilyen gyorsan csak tudsz. De hogyan is hagyhatnád cserben Jane-t épp a lánybúcsúján? Elméletileg te vagy a legjobb barátnője.[/p]
        [p]Komoly dilemma: kibírod, hogy Steve alaposan leéget a szerenádjával vagy sem?[/p]
    </text>
    <next id="55">Ha úgy döntesz, maradsz, és állod a sarat</next>
    <next id="56">Ha inkább lelépnél</next>
  </p>
  <p id="55" display="Úgy döntöttél, hogy maradsz, és állod a sarat">
    <text>
        [p]Lehet, hogy Jane be van rúgva, de ettől még nagyon is átérzi, min mész most keresztül. Steve tekintete a közönséget pásztázza, és nem telik bele sok időbe, míg rád talál. Valószínűleg meg fog kérni, hogy csatlakozz hozzá a színpadon, de ahhoz ennél lényegesen többet kellett volna innod, hogy egy ilyen közös produkció ne a kínok kínját jelentse.[/p]
        [p]– Gyerünk! – fordul hozzád Jane. – Tűnjünk el innen! Már úgyis elegem van. A mosdó felé indultok, majd észrevétlenül sarkon fordultok, és kitűztök a parkolóba. Cee Cee gondoskodott róla, hogy legyen fuvarotok, amikor bezár a kocsma, de addig még legalább egy óra van hátra. Szerencsére pár méterrel odébb épp most rak ki egy taxi valamelyik szomszédos faluból egy kellemesen becsiccsentett párt. Kapva kaptok az alkalmon, csakhogy beletelik egy kis időbe, míg Jane elimbolyog odáig.[/p]
        [p]Bepattantok, és bemondjátok a hotel címét.[/p]
        [p]– Szerencséjük van! Már pont le akartam húzni a rolót mára.[/p]
        [p]Próbálod tovább faggatni Jane-t az esküvő előtti pánikról, de csak valami olyasmit nyöszörög, hogy majd holnap megbeszélitek az egészet. Már a taxiban elalszik, fejét a válladra hajtja. Amikor megérkeztek, úgy kell betámogatnod az épületbe. Holnap garantáltan rettenetesen másnapos lesz, így jobbnak látod, ha már most bevetetsz vele egy aszpirint. A minibár tetején találsz egy doboz teát. Kiveszel egy filtert, forralsz egy kis vizet, majd a bögrével a kezedben leülsz, és kivárod, míg Jane álomba szenderül, azután te is a szobád felé veszed az irányt.[/p]
        [p]A folyosón befordulva földbe gyökerezik a lábad. Ott kopogtat egy sárga pólós fazon a szobád ajtaján.[/p]
        [p]– Bébi! Bébi! Odabent vagy?[/p]
        [p]Az utolsó, amire vágysz, hogy most kelljen lefolytatnod azt a bizonyos beszélgetést Steve-vel.[/p]
    </text>
    <next id="61">Ha úgy döntesz, kint várod ki a levegőn, amíg elmegy</next>
    <next id="68">Ha inkább a bárban várnál egy lefekvés előtti itókát szopogatva</next>
  </p>
  <p id="56" display="Inkább lelépsz">
    <text>
        [p]– Elugrom vécére – ordítod túl a hangfalakból áradó nyivákolást.[/p]
        [p]Bűntudattól gyötörve, amiért cserbenhagytad a barátnődet, kislisszolsz az éjszakába. Gyorsan írsz egy rövid SMS-t, amiben kimagyarázod magad. És most mi legyen? Valahogy vissza kellene jutnod a hotelbe. Itt állsz a semmi közepén, és az egyetlen helyi taxitársaság telefonja azonnal üzenetrögzítőre kapcsol, amikor hívod.[/p]
        [p]Nincs más választásod, elindulsz gyalog. Másfél kilométernél nem több az egész, és a rengeteg tequila után, amit bedöntöttél az éjszaka folyamán, nem is fog ártani egy kis testmozgás a friss éjszakai levegőn. Kibújsz a magas sarkú cipődből, és mezítláb indulsz el az út mellett, élvezve a nedves fű csiklandozását a lábujjaid között.[/p]
        [p]Az este kellemesen meleg, de a holdat felhők árnyékolják, így a fénye nem világítja meg az utat. Csak reménykedni tudsz, hogy nem végzed valami árokban.[/p]
        [p]Motorzúgásra leszel figyelmes, és hátrapillantva egy robogó lámpáját látod közeledni.[/p]
        [p]A sofőr csikorogva lefékez melletted. Egy pillanatra felszökik a pulzusod – mégiscsak egyedül sétálgatsz egy kihalt vidéki utcácska mellett az éjszaka közepén. Készenlétbe helyezed az egyik cipőd tűsarkát, sose lehet tudni alapon.[/p]
        [p]A motoros feltolja a bukósisakja szemellenzőjét.[/p]
        [p]– Elvihetlek? – kérdezi.[/p]
        [p]Mikey az! A világ legrosszabb hírű vőfélye.[/p]
        [p]– Nem a fiúkkal kéne most innod?[/p]
        [p]– Valami hülye kocsmába keveredtünk, ami tele volt részeg vénemberekkel. Elszöktem – magyarázza. – Na, visszavigyelek a hotelbe? Ne izgulj, teljesen józan vagyok.[/p]
        [p]Elgondolkozol az ajánlaton. Valami azt súgja, nem volna jó ötlet felülni mögé.[/p]
        [p]– Köszi, de nem – válaszolsz. – Anyám mindig óva intett attól, hogy idegen férfiakkal motorozgassak.[/p]
        [p]– Te tudod![/p]
        [p]Azt hitted, győzködni fog, de ehelyett szó nélkül elhajt, ismét otthagyva téged egyedül a sötétben. Perceken belül megbánod a döntésed. Egy bagoly huhogása a frászt hozza rád, a környező fák göcsörtös ágai a hajad után nyúlkáló ujjaknak látszanak. Egy hatalmas fekete árnyra leszel figyelmes valamivel távolabb, a rét irányában. Próbálod nyugtatgatni magad, hogy biztosan csak egy tehén, de mostanra már pattanásig feszültek az idegeid. Lehet menyét vagy akár egy óriási patkány is![/p]
        [p]Ahogy a valami feléd fordul, a két aprócska fényről felismered, hogy egy autó. Amikor melléd ér, lelassít. Ez az a régi, klasszikus járgány, amit Jane és Tom az esküvőre bérelt – valami luxus Rolls-Royce, bizonyára egy vagyont ér.[/p]
        [p]A sofőr lehúzza az ablakot.[/p]
        [p]– Oké, a motorért nem vagy oda. De egy autóba beülsz egy idegen férfi mellé?[/p]
        [p]Mikey az. Visszajött érted.[/p]
        [p]Megkönnyebbülten beülsz mellé, és kényelmesen elhelyezkedsz a hófehér bőrülésben. Ez a kocsi kábé akkora, mint a hálószobád, csak a berendezés kétszer olyan színvonalas. A diófa műszerfalon gyönyörűen tükröződik a belső világítás meleg fénye, a finom báránybőr lábtörlő pedig kellemesen cirógatja a talpadat.[/p]
        [p]– Hogyan szerezted meg a slusszkulcsot? – érdeklődsz.[/p]
        [p]– Ha elmondanám, meg kellene, hogy öljelek…[/p]
        [p]– Hát, inkább te ölj meg, mint hogy a folyóban végezzem, ahogy a bűntársak szokták a GTA-ban...[/p]
        [p]Pár perc múlva már meg is álltok a hotel bejárata előtt.[/p]
        [p]– Köszi a fuvart – mondod.[/p]
        [p]– Hé, nem lenne kedved csinálni valami kellemeset? – fordul feléd Mikey. Gyanakvóan nézel rá.[/p]
        [p]– Attól függ, mit értesz kellemes alatt.[/p]
        [p]– Gyere velem, és meglátod![/p]
    </text>
    <next id="71">Ha kíváncsi vagy, Mikey mit tartogat számodra</next>
    <next id="78">Ha inkább jól kialudnád magad, hogy holnap jó formában legyél a próbavacsorán</next>
  </p>
  <p id="59" display="Maradtok a hotelben, és pizsamapartit rendeztek a lányokkal">
    <text>
        [p]Hát, ahhoz képest, amilyen emlékeid a pizsamapartikról vannak, ez nem is ígérkezik olyan rossznak. Lauren néni több üveg Moët pezsgővel érkezett, amit a hotel igazgatójától sikerült kihízelegnie. Egész este pikáns történetekkel bűvöli el a társaságot a szabados hatvanas évekről. A másik érdekes felfedezésed, hogy Cat, Bruno barátnője nemcsak hogy borzasztóan kedves, de egy csomó nagyszerű dolgot ért már el az életben: kiadták egy regényét, körbevitorlázta a világot, ráadásul képes ezekről minden önelégültség nélkül, roppant szórakoztató stílusban beszélni. Az egyetlen rejtély az, hogy mit keres egy ilyen nő Bruno oldalán…[/p]
        [p]Az este már a vége felé közelít. A többiek órákkal ezelőtt elmentek, Lisa és Cat az ágy szélén ülve beszélget, Cee Cee és Noe félig önkívületi állapotban énekel egy Beyoncé-számot.[/p]
        [p]Mindenki jókedvű, csak Jane itta magát érzelgősre.[/p]
        [p]– Mi van veled? – ülsz le mellé.[/p]
        [p]Egy színpadias vállrándítás érkezik válaszként. Enyhén szólva be van rúgva.[/p]
        [p]– Asszem, egy kicsit… beszeszeltem… beszereltem… nem, bereszeltem – próbálkozik Jane botladozó nyelvvel.[/p]
        [p]– Mi? Berezeltél? Úgy érted, az esküvő miatt?[/p]
        [p]Ez nem túl jó hír. Kedveled Tomot. Szeretni való pasi, hatalmas szíve van, megbízható, és ráadásul állatorvos. Mondjuk, meg kell hagyni, nem a világ legizgalmasabb embere.[/p]
        [p]– Ja-ja… nem tom… nem érdekes, naon be vaok rúgva – mondja Jane, miközben dülöngélve feláll. Az lesz a legjobb, ha mihamarabb ágyba dugod.[/p]
        [p]Jó éjszakát kívánsz a többieknek, és a szobájába kíséred Jane-t.[/p]
        [p]– Akarsz beszélni róla? – kérdezed.[/p]
        [p]– Maj hónap – válaszolja, és azzal a lendülettel az ágyra zuhan. Megitatsz vele még két pohár vizet, jól betakargatod, majd elindulsz a saját szobádba.[/p]
        [p]A folyosón bekanyarodva dermesztő látvány fogad: egy ismerős figura sárga pólóban épp az ajtódon készül bekopogtatni.[/p]
        [p]– Bébi! Beszélnünk kell![/p]
        [p]Jaj ne, ez Steve! Nem vagy megfelelő hangulatban ehhez a beszélgetéshez. Most mi legyen?[/p]
    </text>
    <next id="61">Ha úgy döntesz, hogy szívsz egy kis friss levegőt, amíg Steve el nem húzza a csíkot</next>
    <next id="68">Ha inkább leosonsz a bárba egy lefekvés előtti itókára</next>
  </p>
  <p id="61" display="Kint, a friss levegőn várod meg, hogy Steve elmenjen">
    <text>
        [p]Magadban elkönyveled, micsoda beszari alak vagy, hogy nem mered szemtől szembe megmondani Steve-nek: NEM, TE NEM VAGY KÉPES semmilyen kapcsolatot kialakítani vele. Elsietsz a recepció előtt, majd a teraszajtón keresztül kiszöksz a hotel kertjébe.[/p]
        [p]Varázslatos az éjszaka. A levegő meleg és balzsamos, a felhők mostanra már szétszéledtek. A hold fénye olyan csodálatosan táncol a tavon, hogy úgy érzed, muszáj megnézned közelebbről. Ráérősen sétálgatsz a parton, olykor meg- megállsz, hogy ujjaiddal végigsimítsd a víztükröt. Csábító a gondolat, hogy levesd a ruhádat, és megmártózz, de mégis mi a jó a meztelen fürdőzésben, ha nincs hozzá társaságod?[/p]
        [p]Egy ember körvonalait véled felfedezni a verandán, amint épp körbekémlel.[/p]
        [p]– Bébi?[/p]
        [p]A rohadt életbe! Gyorsan behúzódsz a közeli nyári lakba. Elegáns kis épület, tele kerti szerszámokkal, egymásra tornyozott faszékekkel és napozóágyakkal – senki nem láthat ide. Az egész olyan békés és meghitt, fantasztikus kilátással vízre. Itt elbújhatsz egy időre.[/p]
    </text>
    <next id="62"></next>
  </p>
  <p id="62" display="A nyári lakban lelsz menedékre">
    <text>
        [p]Lépteket és suttogó hangokat hallasz közeledni. A francba! Lehet, hogy Steve erősítést hívott a keresésedre. Kétségbeesetten körülnézel, majd lebuksz az egyik sarokban álló rácsos paraván mögé.[/p]
        [p]A padlódeszkák nyikorognak, majd gyufa sercen, és megérzed a viasz illatát. Kikukucskálsz a réseken: két alakot látsz, egy nőt és egy férfit, sorra meggyújtják a különleges teamécseseket, amiket Cee Cee az esküvőre rendelt, biztos, ami biztos alapon. Ahogy egyre több láng lobban fel, felismered JD-t a bár egyik felszolgálónőjének társaságában.[/p]
        [p]A helyzet több mint kínos, egyértelmű, hogy romantikázni jöttek ide, te pedig igazán nem szeretnéd tartani nekik a gyertyát. De hogyan tudnál kiszabadulni innen? Talán ha csöndben meghúzod magad, előbb-utóbb elmennek.[/p]
    </text>
    <next id="63">Ha meghúzod magad a paraván mögött, remélve, hogy a párocska hamarosan lelép</next>
    <next id="66">Ha mégis inkább eltűnnél onnan valahogy</next>
  </p>
  <p id="63" display="Maradsz a rejtekhelyeden, remélve, hogy a párocska hamarosan lelép">
    <text>
        [p]Lekuporodsz, és jól összehúzod magad. Ám reményeid, hogy azok ketten hamarosan eltűnnek, végleg szertefoszlanak, ahogy meghallod a kéjes nyögdécselést, a cuppogó csókokat, az egyre gyorsuló lélegzést és a földre hulló ruhák tompa puffanását. Szemedet az egyik apró réshez nyomod, és kikukucskálsz – nincs szándékodban leskelődni, csak azt szeretnéd tudni, hogy pontosan hol is tartanak. Ha még nem mentek túl messzire, talán előbújhatnál, és megpróbálkozhatnál valami magyarázattal. Mondhatnád például, hogy a hattyúk éjszakai viselkedését készültél tanulmányozni – bármi jó, ami megindokolja, mit kerestél itt, a vízparton, egyedül az éjszaka közepén.[/p]
        [p]De már túl késő. Mind a ketten félmeztelenek, és bár tudod, hogy nem lenne szabad nézned, mégsem vagy képes levenni róluk a szemed. A táncoló gyertyafény drámai árnyakat rajzol a bőrükre, és JD tetoválásai lassan életre kelnek. Teste kemény és inas, míg a lányé érzékien buja, bőre selymesen lágy. Ahogy egymáshoz simulnak, a két tökéletesen ellentétes forma és anyag találkozása egyszerűen bámulatba ejtő.[/p]
        [p]Mostanra már teljesen összefonódva, szenvedélyesen csókolóznak, lágy sóhajaik és nyögdécseléseik beleolvadnak az éjszaka csendjébe. Arcod vörösen lüktet, de ha nagyon őszinte akarsz lenni, nem csak a szégyentől.[/p]
        [p]Hasztalan mondogatod magadnak, hogy ne nézz oda. Harmóniában mozognak, mint két táncos, miközben egyesével megszabadulnak a fölöslegessé vált ruhadaraboktól, olykor egymás szájához kapva. Meredten bámulod őket.[/p]
        [p]JD odahajol a pincérlány kerek, alma formájú melléhez, ő pedig hátraveti a fejét, nyakán vibrál a gyertyaláng, eddig szoros kontyba fogott haja zuhatagként omlik a hátára. A férfi erős keze a derekára, majd a fenekére vándorol, ujjai tökéletesen kivehetők, amint a lány érzéki bőrébe süppednek. Ezután egy hirtelen mozdulattal a karjába kapja, odaviszi az egyik napozóágyhoz, lefekteti, és széttárja a lábát.[/p]
        [p]Hirtelen nem tudod, hogy megrémülj vagy megdöbbenj – innentől díszpáholyból nézheted végig az előadást. Ezen a ponton már túl késő: ha tetszik, ha nem, végig fogod asszisztálni az egészet, és akármennyire is utálod bevallani magadnak, egy részednek nagyon is tetszik a helyzet.[/p]
        [p]Mire ismét odapillantasz, JD éppen a lány lába közé ereszkedik, és beléhatol. Mindketten felnyögnek. Ez az első alkalom, hogy élőben látsz két embert szexelni; az egésznek van valami különös szépsége, olyan, akár egy pogány rituálé, ráadásul hihetetlenül érzéki.[/p]
        [p]JD egészen lassú ütemben kezd mozogni, a lány minden egyes lökésre finoman hátrahajtja a fejét, és kéjes sóhajjal mélyebbre ássa körmeit a vállába.[/p]
        [p]Nincs mit szépíteni: szemérmetlenül végignézed két idegen ember szeretkezését, és ami még ennél is rosszabb, közben legalább úgy felhevülsz, mint ők. Folyik a víz nyakadon. A melledre szorítod a kezed, és izzadt bőrödön át megérzed szapora szívdobogásod. A mellbimbód kőkemény, és ezért természetesen nem csupán a csiklandós nyári szellő a felelős.[/p]
        [p]Nem bírod megállni… másik kezeddel óvatosan a szoknyád alá nyúlsz, be a nedves bugyidba. Izgalomtól, vágytól és a helyzet újdonságától remegő ujjaid valami borzasztóan helytelenre készülnek. Mutatóujjadat lassan nedves, forró szeméremajkaid közé csúsztatod, felsóhajtasz, és már tudod, hogy innen nincs visszaút.[/p]
        [p]Eközben a páros már gyorsított a tempón. Szemed JD izmos fenekére tapad, ahogy megfeszül, majd elernyed, és elképzeled, hogy a te testedbe hatol be egyre nagyobb erővel és lendülettel, hogy te vagy az, akinek rövid, elfojtott sikolyok hagyják el a torkát, ahogy újra és újra beléd siklik. A bőröd forrón lüktet, annyira felizgultál, hogy már alig-alig mersz csak a csiklódhoz érni. Hangosan felnyögsz, amikor JD szinte teljesen kihúzza a farkát, majd ismét tövig bedugja. Megijedsz, hogy elárultad magad, de képtelen vagy uralkodni magadon.[/p]
        [p]Ekkor JD ismét kihúzza magát. A pincérlány könyörög:[/p]
        [p]– Kérlek! Kérlek…[/p]
        [p]Sóhajai eksztatikus nyögésbe csapnak át, ahogy JD lejjebb csúszik, és fejét a combjai közé fúrja. Látni a feje egyenletes, ritmikus mozgását a lány lábai között – egyre közelebb jutsz a gyönyörhöz, hullámszerű lökésekben halmozódik a testedben, ahogy két ujjad egyre vadabbul jár a csiklód körül.[/p]
        [p]A pincérlány már majdnem elélvez, rekedt, sikolyszerű hangot hallat, miközben teste görcsösen összerándul. Érzékelhető a tiszta, elemi energia felszabadulása. JD a lány felhevült teste fölé hajol, finoman belémártja a péniszét, majd mélyen belényomul, felordít, és zihálva rároskad.[/p]
        [p]Ugyanebben a pillanatban te kínodban az öklödbe harapsz a paraván mögött, ahogy az orgazmus már-már fájdalmas erővel végigzakatol a testeden. Szerencsére tompa kiáltásod teljesen elvész a napozóágyon heverő páros kielégült sóhajai és hörgései között.[/p]
        [p]A szíved majd kiugrik a helyéről, a lábad mintha zseléből volna. De ha ki akarsz jutni innen, itt az idő, most vagy soha. Mint egy puskagolyó, úgy törsz ki a fogságból. Mintha csodálkozó hangokat hallanál a hátad mögött, de nem törődsz vele, lehajtott fejjel száguldasz át a gyepen. El se hiszed, amit az imént láttál – és persze amit csináltál! Próbálod meggyőzni magad, hogy ez az egész csak az esküvői hangulat és a telihold közös hatása volt.[/p]
        [p]A bejárat előtt egy pillanatra megállsz, hogy megigazítsd a ruhádat és kicsit kifújd magad. Remélhetőleg Steve már rég elment aludni. Az egyetlen dolog, amire most vágysz, a szobád magánya, na meg pár nyugodt perc, hogy újra felidézd, ahogy a két gyönyörű test egymás köré fonódik a vibráló gyertyafényben. És persze egy rendes alvás sem ártana, nehogy holnap táskás szemmel kelljen megjelenned a vacsora főpróbáján.[/p]
    </text>
    <next id="78"></next>
  </p>
  <p id="66" display="Úgy döntesz, hogy inkább megpróbálsz kijutni">
    <text>
        [p]Szívből reméled, hogy JD és a pincérlány csak egy kötetlen, őszinte beszélgetést kívánnak folytatni a jelenlegi gazdasági helyzetről, de sajnos nincs ekkora szerencséd. A gyors kirohanás már szóba se jöhet, mivel JD éppen most bújtatta ki a lányt a blúzából. Nem tétlenkedik, gondolod, és nem tagadhatod, egy kicsit féltékeny vagy. Hirtelen átfut a fejeden egy bűnös gondolat: ha egy kicsit bátrabb volnál, előjöhetnél a rejtekhelyedről, és felajánlhatnád, hogy csatlakozol hozzájuk... Na, várjunk csak, honnan is jött most ez?! Van valami izgató a helyzetben, hirtelen tele vagy bűnös gondolatokkal. Ahogy odébb lépsz, véletlenül belerúgsz az egyik szék lábába.[/p]
        [p]A pár megdermed.[/p]
        [p]– Mi volt ez? – kérdezi a pincérlány a mellét takargatva.[/p]
        [p]– Halló! Van ott valaki? – kérdezi JD.[/p]
        [p]Elfog a pánik: milyen ciki lesz, ha itt találnak! Visszafojtott lélegzettel vársz.[/p]
        [p]– Nyugi, nincs itt senki. Csak a természet hangjai – nyugtatja meg JD a lányt. – Hol is tartottunk? – kérdezi, és közben egyik kezével lassan a lány szoknyája alá nyúl, aki erre drámai lihegésbe kezd.[/p]
        [p]Ajjaj, gondolod magadban, a hangos fajta... Tényleg itt az ideje eltűnni innen.[/p]
        [p]Kivárod az alkalmas pillanatot: a lány szeme már csukva, a szája nyitva, JD feje eltűnt a lábai között. Itt az idő! Mint akit puskából lőttek ki, elhagyod helyszínt. Annyi szent, hogy ezek után egyiküknek se fogsz tudni a szemébe nézni, de most nincs időd emiatt izgulni. Egyetlen vágyad végre becsukni magad mögött a szobád ajtaját, és jól kiöblíteni a szemed, lehetőleg valami fertőtlenítőszerrel.[/p]
        [p]Remélhetőleg már Steve is feladta a keresést, és elment lefeküdni. Annyi dráma volt besűrítve ebbe a napba, hogy már csak egy jó, kiadós alvásra vágysz, hiszen holnap lesz a vacsora főpróbája, és igazán nem szeretnél nyúzottan megjelenni.[/p]
    </text>
    <next id="78"></next>
  </p>
  <p id="68" display="Inkább leosonsz a bárba, és bedobsz egy italt lefekvés előtt">
    <text>
        [p]Ahogy áthaladsz a hallon, a bejárat előtti lépcsőn egy párt pillantasz meg, egymásba gabalyodva. JD az és az egyik felszolgálólány, aki korábban a pezsgőt kínálta körbe a bárban összegyűlt násznépnek. Nemsokára kézen fogva eltűnnek az éjszakában. Egy pillanatra belesajdul a szíved, de elfojtod a bánatod, és belépsz a bárba, ami két férfit leszámítva teljesen üres. Az egyik a recepciós, aki az utolsó simításokat végzi zárás előtt, a másik pedig egy sarokban magányosan üldögélő alak.[/p]
        [p]Mikey az, Tom rossz hírű tanúja.[/p]
        [p]– Hé, helló! Gyere, igyál velem valamit! – szól oda neked.[/p]
        [p]Vonakodva, de rendelsz egy narancslét – ma már több mint elég alkoholt ittál –, és csatlakozol hozzá. Bár Mikey az erkölcseit tekintve leginkább Charlie Sheenre hajaz, meg kell hagyni, unalmasnak nem nevezhető.[/p]
        [p]– Hogyhogy nem vagy a legénybúcsún? Megrántja a vállát.[/p]
        [p]– Valami szörnyű kocsmába keveredtünk, tele volt részegen üvöltöző helyi őskövületekkel. Nem nekem való az ilyesmi.[/p]
        [p]Egyszer csak meghallod Steve hangját.[/p]
        [p]– Bééébiii![/p]
        [p]Habozás nélkül az asztal alá buksz.[/p]
        [p]– Hát, ha már úgyis odalent vagy, arra gondoltam… – kezd bele Mikey.[/p]
        [p]– Pszt![/p]
        [p]Húszig számolsz, majd óvatosan kidugod a fejed az asztal alól.[/p]
        [p]– Tiszta a terep?[/p]
        [p]– Igen, elment. Mi volt ez az egész?[/p]
        [p]– Ne is kérdezd![/p]
        [p]– Pedig rendes fickónak látszik.[/p]
        [p]– Most komolyan?[/p]
        [p]– Igen, komolyan. Vicces figura.[/p]
        [p]Ezek szerint Mikey pont olyan pocsék emberismerő, mint amilyen pocsék partner, ha hosszú távú kapcsolatokról van szó.[/p]
        [p]– Köszi, hogy nem köptél be.[/p]
        [p]– Cserébe én is kérnék egy szívességet…[/p]
        [p]– Miféle szívességre gondolsz? – nézel rá kétkedve.[/p]
        [p]– Nyugi, te is élvezni fogod![/p]
        [p]Feláll, és elindul kifelé a bárból. Kíváncsian követed a bejárati ajtón át, ki a hotelből.[/p]
        [p]– Hova megyünk? – kérdezed, már a kavicsos úton loholva utána.[/p]
        [p]– Erre! – int nevetve, és az esküvői autó felé veszi az irányt: páratlan szépségű, veterán Rolls-Royce, ezüstszínben.[/p]
        [p]Kinyitja az ajtaját, és gyorsan beterel az anyósülésre.[/p]
        [p]Egy pillanatra megtorpansz, de ekkor előveszi azt a jellegzetes huncut arckifejezését. Nem lehet tagadni, a pasi végtelenül szexi. Egész nap életeket ment, szabadidejében pedig sziklát mászik, valószínűleg ennek köszönheti finoman kidolgozott, izmos testét. Csakhogy a lelked mélyén tudod, hogy kár a gondolatért is, mert ebből úgysem lehet semmi, legfeljebb egyéjszakás kaland, amit aztán egész életedben bánni fogsz. Te pedig határozottan nem vagy az a fajta lány...[/p]
        [p]Vagy mégis?[/p]
    </text>
    <next id="70">Ha úgy érzed, itt az idő ágyba bújni – egyedül</next>
    <next id="71">Ha mégis Mikey-val tartasz</next>
  </p>
  <p id="70" display="Inkább elmész aludni">
    <text>
        [p]Takarodót fújtál. Lopakodva közelíted meg a szobád, magadban azon szurkolva, hogy Steve már feladta a próbálkozást. Szörnyű, hogy ilyen beszari vagy! Nem lenne egyszerűbb megmondani neki, hogy nem érdekel, ahelyett hogy itt settenkedsz meg bujkálsz, mint valami megszeppent iskolás lány?[/p]
        [p]Nincs szerencséd. Még mindig ott ólálkodik az ajtód körül. Lábujjhegyen visszaosonsz a folyosón, közben elátkozod őt és persze magadat is a kialakult helyzet miatt. Ezúttal inkább a hotel kertjét célzod meg. Az éjszaka mesés, derült az ég, a friss pázsiton megcsillan a hold ezüst fénye.[/p]
        [p]Lebaktatsz a tóhoz, és a partján álló nyári lak felé veszed az irányt. Egy halom egymásba rakott szék tornyosul a falak mellett, középen pedig egy magányos napozóágy áll, a víz felé fordítva. Elheveredsz rajta, és onnan csodálod a teliholdat.[/p]
        [p]Végre egy kis nyugalom![/p]
    </text>
    <next id="62"></next>
  </p>
  <p id="71" display="Úgy döntöttél, hogy Mikey-val tartasz">
    <text>
        [p]Mikey keresztülhajt a Rolls-Royce-szal a pázsiton, és leparkol egy hatalmas fa alatt.[/p]
        [p]– Mi a francot csinálunk itt? – kérdezed.[/p]
        [p]– Majd meglátod![/p]
        [p]Kiszáll, és hátramegy a kocsi csomagtartójához. Kinyitja, és kivesz belőle többládányi üres konzervdobozt, borotvahabot és női alsóneműt. Az egészet lehajítja melléd, a földre.[/p]
        [p]– Gyerünk![/p]
        [p]– Meg vagy őrülve? Majd csak az esküvő napján kell összerondítani a kocsit, nem előbb![/p]
        [p]– Csak gyakorlásképpen…[/p]
        [p]– Valld be: ez az egész csak ürügy, hogy összekenhess borotvahabbal![/p]
        [p]– Hát, nem tagadom, szeretnélek jól összemaszatolva látni…[/p]
        [p]Mielőtt bármit is felelhetnél, már támadásba is lendült. Visítva az egyik ládára veted magad, és kétségbeesetten kutatsz ellentámadásra alkalmas fegyver után.[/p]
        [p]Öt perc elteltével már mind a ketten tetőtől talpig habbal borítva röhögtök kifulladva.[/p]
        [p]– Ez kész! Még a hajam is tiszta trutyi! Közben meg a legjobb formámat kéne hoznom ezen a hétvégén.[/p]
        [p]– Egy percig se aggódj – mondja Mikey fesztelenül –, tudom, hogyan szabadulhatunk meg leggyorsabban a habtól.[/p]
        [p]Elkapja a kezed, és a tóhoz húz. Egy darabig toporogsz a parton. Ez az este olyan káprázatos, a tó tükrén táncoló fényekkel… Lehet, hogy egy éjszakai fürdőzés még ki is tisztítaná a fejed.[/p]
        [p]Lerúgod a cipőd, és mindketten a tóba rontotok. Az érzés egyszerre sokkoló és felpezsdítő, a hideg víz a bőrödön, a puha sár a lábujjaid között. Vadul fröcskölni kezditek egymást. Hátraveted magad a vízben, és a lábaddal rugdosod a vizet. Valahol a nádasban egy vízimadár kelepel.[/p]
        [p]Még a halovány holdfényben is tisztán látod, hogy Mikey szeme a melledre tapad: a nyúlós hab és a hideg víz ellen teljesen haszontalannak bizonyult a vékony anyag, megkeményedett mellbimbód minden egyes milliméterét megmutatva feszül a testedre. Mikey lassan odaevez hozzád.[/p]
        [p]– Ilyen hideg a víz, vagy ennyire örülsz, hogy látsz? – biccent a melled felé. Az arcába fröcskölsz.[/p]
        [p]– Aha, csak szeretnéd![/p]
        [p]Azzal gyorsan kiúszol, átgázolsz a sekély részen, fel a füves lejtőn, egyenesen az autóhoz. Az éjszakai levegő meleg és balzsamos, de te libabőrös vagy a testedre simuló csuromvizes ruha alatt.[/p]
        [p]Figyeled, ahogy Mikey is kiemelkedik a vízből, és feléd sétál. Az éjszaka ezüstös fényében olyan, mintha egy félisten szobra kelt volna életre. Ám bármennyire is vonzó, nem a te típusod – nem típusa semmilyen épeszű nőnek. Ettől függetlenül nem bírod levenni róla a szemed, miközben lassan kigombolja és lehámozza magáról a nedves ingét. Olyan formásan domborodnak kőkemény mellizmai, mintha egy szobrász vésőjével faragták volna. Talán egy hideg zuhanyra lenne szükséged, mivel úgy fest, a tó vize nem hűtött le eléggé.[/p]
        [p]Mikey is az autóhoz lép, és elkezd az egyik ládában kotorászni. A testéhez tapadó farmeren kívül nem visel mást.[/p]
        [p]Egy üveg aranysárga folyadékot húz elő, majd odanyújtja neked.[/p]
        [p]– Tessék. Ez majd felmelegít.[/p]
        [p]– Mi ez? – kérdezed, mielőtt belekortyolnál.[/p]
        [p]– Kóstold meg![/p]
        [p]Beleszagolsz. Irgalmatlanul büdös![/p]
        [p]– Előbb te! – adod neki vissza üveget.[/p]
        [p]Mikey jól meghúzza az üveget, majd fintorogva nyel egy nagyot. Amikor te is belekortyolsz, érzed, hogy égeti a torkodat.[/p]
        [p]– Mi ez, folyékony holdfény?[/p]
        [p]– Mampoer. Dél-afrikai ital. A legutóbbi utamról hoztam.[/p]
        [p]Még egyet kortyolsz az üvegből, és azonnal érzed a forró zsibbadást a mellkasodban. Garantált a hatás.[/p]
        [p]Bekapcsolja az autórádiót.[/p]
        [p]– Van kedved táncolni?[/p]
        [p]Azon morfondírozol, ebből hogyan fogod kimenteni magad, amikor felcsendül a tangó eltéveszthetetlen ritmusa. Imádod ezt a táncot: annyi szenvedély és sóvárgás van benne! De mégiscsak okosabb lenne tánc helyett inkább visszamenni a szobádba, levetni a vizes ruhádat, és kipihenni magad rendesen.[/p]
    </text>
    <next id="74">Ha úgy döntesz, igent mondasz Mikey-nak</next>
    <next id="78">Ha inkább felmész a szobádba aludni, hogy holnap jó formában legyél a próbavacsorán</next>
  </p>
  <p id="74" display="Úgy döntöttél, táncolsz egyet Mikey-val">
    <text>
        [p]– Oké, legyen – adod meg magad –, de ahhoz, hogy táncoljak veled, előbb szükségem lesz még egy kis holdfényszirupra.[/p]
        [p]– Már adom is![/p]
        [p]Mikey átnyújtja az üveget, te pedig jól meghúzod. Érzed, ahogy az ereidben szétárad a tűz és a bátorság.[/p]
        [p]– Na, lássuk, mit tudsz![/p]
        [p]Közelebb lépsz Mikey-hoz, egyik kezeddel megfogod az övét, a másikat a vállára teszed. Nagy meglepetésedre ő is felveszi a helyes tartást, közelebb húz magához, a hátadon a megfelelő helyre csúsztatja a kezét, majd testét szorosan a tiedhez préseli.[/p]
        [p]Finoman ringatózva várja ki a megfelelő taktust a zenében. Abban a pillanatban, ahogy a hegedűk sírni kezdenek, már húz is magával, és együtt siklotok a jól ismert ritmusra, előre, hátra, balra, jobbra.[/p]
        [p]Mindkettőtök tudása kicsit rozsdás, de Mikey egyensúlyérzéke kifogástalan, neked pedig váratlanul minden visszajön, az összes lépés és beállás, amit egykor egy argentin mestertől tanultál az egyetemen.[/p]
        [p]– Honnan a fenéből tudsz te így táncolni? – kérdezed csodálkozva, miközben Mikey könnyedén végigvezet a bonyolult keresztlépések sorozatán.[/p]
        [p]– Az anyám a tangó nagy szerelmese volt – magyarázza –, egy kicsit tanítgatott. Nem vagyok valami nagy táncos, de azért egy-két dolog megragadt.[/p]
        [p]Eleinte kifejezetten figyelsz arra, ahogy vezet, próbálod kitalálni a következő lépést vagy irányt, de minél jobban felszabadulsz, annál inkább rábízod magad, ő tart, miközben a csípődet forgatod jobbra-balra. Idővel még néhány szexi kis hátrarúgást is megengedsz magadnak.[/p]
        [p]Rutinosan blokkolja a lábadat, mielőtt gyakorlott mozdulattal visszarakod.[/p]
        [p]– Szép volt! – mondja elismerően, közben a lábát lassan a tiéd közé csúsztatja, combod szorosan közrefogja az övét. A vizes farmeren át is érzed a testéből áradó meleget, és ahogy a mellkasotok összesimul, akár meztelen is lehetnél. Kitörsz a szorításából, és miközben egy kis teret nyerve erre-arra tekeregsz, mellbimbód csupasz felsőtestét súrolja, amitől mindketten megborzongtok. Biztosan a hűvös esti levegő teszi – hitegeted magad.[/p]
        [p]Már el is felejtetted, milyen érzéki tánc ez a tangó. A hosszan elnyújtott ritmusok hirtelen szapora, merész lépésekbe torkollnak, olykor megszakítva a lendületet egy-egy tétova pillanatra – olyan, mint az udvarlás, magyarázta a tánctanárod annak idején.[/p]
        [p]Mikey forró lélegzete csiklandozza a füledet. Amint jelt ad, vakmerőn hátrahajolsz a karjában, a hajad szinte a földet éri, ő pedig csípőjével és megfeszített combjával gondoskodik mindkettőtök egyensúlyáról, miközben tenyerét a melled közé helyezi, és lassan végigsimít a hasadon, egészen a köldöködig.[/p]
        [p]Aztán felhúz, és a mellkasához szorít. A mozdulattól és az erős alkoholtól megszédülsz, a lábad megbicsaklik, ezért Mikey-ba kapaszkodsz, aki egy pillanatra ugyancsak elveszti az egyensúlyát.[/p]
        [p]Keze egyre lejjebb csúszik a testeden, forró szája a nyakadhoz tapad. Tudod, hogy ez nem jó ötlet, de mégse tudsz tenni ellene. Egész tested beleborzong, ahogy gyengéden harapdálni kezdi a nyakad.[/p]
        [p]A hegedűk kitartóan sírják az ismerős keserédes dallamot, de hangjuk fokozatosan a távolba vész. Az égbolton finoman vibrálnak a csillagok.[/p]
        [p]– Hát, nem ártana valami, ami megint felmelegít egy kicsit… Hol van az az üveg?[/p]
        [p]– Anyuci! Látom a néninek a csúnyáját! – hallod egy gyerek hangját.[/p]
        [p]Álmosan kinyitod a szemed, és legnagyobb meglepetésedre mindenfelől csodálkozó arcok néznek le rád. Lauren néni kifejezése élvezetet tükröz, Tomé megbotránkozást, Declan atyáé megbotránkozott élvezetet. Jane anyja szintén megbotránkozva néz le rád, a jóképű JD azonban határozottan élvezettel. Lisa kezét a szájára tapasztja, de így is folynak a könnyei a nevetéstől. Dominóék megnyúlt arccal próbálják a gyerekeiket arrébb terelgetni a lenyűgöző látványtól. Bruno és a barátnője alig bírja visszafojtani a röhögést.[/p]
        [p]Valaki felnyög melletted.[/p]
        [p]Felkönyökölsz, amitől enyhe hányinger tör rád. Olyan, mintha egy ütvefúróval jól megdolgozták volna a fejed, a reggeli napfény borotvapengeként hasít a szemedbe. Hirtelen leesik, mi történt.[/p]
        [p]Itt fekszel anyaszült meztelenül a hotel előtti gyepen. Gyorsan a melled köré fonod a karod, takargatni próbálod. Körülötted medúzatestű óvszerek remegnek a fűben. Kicsit odébb egy nagy halomban ott a cipőd, a bugyid, néhány üres almaboros doboz és persze a Mampoer üvege.[/p]
        [p]– Valaki elhallgattatná azokat a rohadt madarakat? – mordul fel Mikey. Akárcsak te, ő is meztelen, és a hasára rúzzsal az van írva: [em]IGEN, TE IS KÉPES VAGY RÁ![/em], alatta pedig egy nyíl mutat az ágyéka felé. A rúzst egyértelműen felismered a színéről: a tied. Nagyot pislogsz: tényleg ilyen kicsi a pénisze, vagy ez azért a csípős nyári reggelnek is köszönhető?[/p]
        [p]– Jaj, a fejem – jajdul fel még valaki. Odafordulsz, és a hasán fetrengő Mikey mögött megpillantod a recepcióst. A te ruhád van rajta, és egy hosszú, szőke paróka. Mi a fenébe keveredtél tegnap este?[/p]
        [p]Teszel egy kísérletet, hogy összerakd a képet. Te és Mikey az esküvői autó körül táncoltatok, közben egymásnak adogattátok a dél-afrikai holdfényszirupot… sokat nevettetek, ahogy emlékszel, jó este volt.[/p]
        [p]A többi viszont teljesen kiesett.[/p]
        [p]– Bééébi…[/p]
        [p]Sosem hallottál még ennyi keserűséget két ilyen rövidke szótagban. Steve a fejét csóválja, miközben nagyvonalúan kibújik a sárga pólójából – Lauren néni kéjes pillantásától kísérve –, és némi megvetéssel odadobja neked. Áthúzod a fejeden, szerencsére elég hosszú ahhoz, hogy eltakarja csupasz testedet, de a szégyenedet már soha semmi nem tudja eltakarni.[/p]
        [p]Mint egy rozsdás csákány, hirtelen fülsiketítő, szinte hisztérikus sikítás nyilall lüktető fejedbe. A tömeg szétválik, és meglátod Cee Cee-t rikácsolva a tó felé mutogatni.[/p]
        [p]A rohadt életbe![/p]
        [p]Az esküvői autó csomagtartója ring a víz felszínén, mellette a bár faláról ismerős szarvastrófea úszik, egyik agancsán egy billegő diadémmal.[/p]
        [p]– Kiengedtem volna a kéziféket? – szól Mikey. – Ó, rohadtul sajnálom![/p]
        [p]– Mégis mit [em]műveltetek[/em] ti ketten? – sziszegi Jane összeszorított fogai közül. – Hogy voltál képes…?[/p]
        [p]– Jane – próbálkozol elcsukló hangon –, én igazán, annyira sajnálom…[/p]
        [p]– Tönkretetted az esküvőmet![/p]
        [p]Steve még mindig a fejét csóválja, és már Lisa tekintete is szigorú.[/p]
        [p]– Jane, én…[/p]
        [p]– Csak… tűnj el! – förmed rád Cee Cee.[/p]
        [p]Még a szarvas is ítélkezőn néz rád üvegszemeivel. Összeszeded a fehérneműdet meg a cipődet, és lángoló arccal besietsz a hotelbe. Tessék, annyira aggódtál, hogy nehogy Steve leégessen, hogy a végén sikerült egyes- egyedül, minden segítség nélkül teljesen földbe döngölnöd saját magad az összes barátod és ismerősöd előtt.[/p]
        [p]Egy biztos, az adott körülmények között nincsen maradásod. Nincs más választásod, mint összepakolni és eltűnni. Totális megaláztatás![/p]
        [p class="end"]VÉGE[/p]
    </text>
    <victory/>
  </p>
  <p id="78" display="A próbavacsora estéje">
    <text>
        [p]A szobádban készülődsz a próbavacsorára. Miközben belebújsz a kedvenc piros koktélruhádba, és beteszel egy pár antik, fekete borostyánkő fülbevalót, azon merengesz, hogy már eddig is micsoda furcsa nap volt ez a mai.[/p]
        [p]Biztos, hogy mostanra már Steve-nek is leesett a tantusz – az, hogy beköltöztél egy külön szobába, egyedül, elég egyértelmű jelnek számít –, de azért már elkezdted edzeni magad az elkerülhetetlen „köztünk mindennek vége ” beszélgetésre, amire eddig még nem adódott alkalmas pillanat.[/p]
        [p]Cee Cee rögtön reggeli után lecsapott rád. A délelőttöt azzal töltötted, hogy még egyszer átbeszéltetek mindent a sminkesekkel és a fodrászokkal, hogy mindenki biztosan tudja a dolgát holnap. Ezután Cee Cee-vel közösen teamécseseket számoltatok, majd szalvétát hajtogattatok legyezőformára. Amíg ő a virágszállítókkal küzdött, te átvetted a galambokkal teli ketrecet, Cee Cee majd a ceremónia után tervezi szabadon engedni őket – valahogy ellenálltál a kényszernek, hogy azonnal tárcsázd az állatvédőket. Cee Cee olyan mértékben kitöltötte minden idődet, hogy esélyed sem volt beszélni Jane-nel az esküvő előtti pánikról.[/p]
        [p]Épp az evőeszközök pontos helyét mértétek be Cee Cee-vel, hogy minden teríték között pontosan megegyezzen a távolság, amikor beléptek Dominóék.[/p]
        [p]„Ez a te pasid, hallod – fordult hozzád Dom –, valóságos csoda! Beszervezte az összes gyereket krikettezni.”[/p]
        [p]Az ablakhoz sétálva láthattad is, amint Steve finom mozdulattal épp odalöki a labdát Manhattannek, Parisnek vagy Tokyónak, miközben a többi pici is vidáman ott bukdácsolt a lába körül. Hamarosan láttad, hogy Cat és Lisa is csatlakozik a krikettező gyerekhadhoz. A barátnőd épp nagyot hahotázott valamin, amit Steve mondott.[/p]
        [p]„Ez az ember isten ajándéka! – lelkendezett Noe is. – Ez az első szabad percem hónapok óta. Őszintén szólva, nem is tudom, mit csinálnék most nélküle.”[/p]
        [p]Valamivel később, amikor épp Cee Cee életbe vágóan fontos üzenetét kísérelted meg átadni a hotel vezetőségének – a profiterol csokoládébevonatának árnyalata, mint ez teljesen egyértelmű, nem megfelelő –, megláttad Mikey-t, Brunót és Steve-et az egyik reggelizőasztal mellett.[/p]
        [p]Mikey és Bruno épp valamin nevettek, majd mindketten összeütötték az öklüket Steve-ével. Nehéz volt kivenni, hogy pontosan miről is beszélnek, de szó esett Cee Cee állandó visítozásáról és egy szitkozódó szakácsról is. De amit végképp nem tudtál hova tenni, az Bruno folyamatos hálálkodása volt Steve- nek. Egyre furább ez az egész.[/p]
        [p]Még egyszer utoljára ellenőrzöd a sminkedet, majd elindulsz a próbavacsorára. Útközben szembetalálkozol JD-vel, aki rád kacsint. Te elpirulsz, és zavartan intesz neki. Legalább valakinek volt egy jó estéje.[/p]
        [p]Jane borzalmasan másnapos, Tom egy árnyalatnyival jobban néz ki. Bemutatnak Tom apjának – aki pilóta és úgy néz ki, mint egy akcióhős –, majd helyet foglalsz Bruno és Steve között.[/p]
        [p]Steve szomorú mosollyal néz rád – egyértelműen vette a lapot. Azért van egy kis bűntudatod, hogy ilyen aljas módon viselkedtél vele. A minimum, amit megtehettél volna, hogy odaállsz elé, és szemtől szembe elmondod neki, mi a helyzet, ahelyett hogy sunyi módon próbálod elkerülni. De mivel az első fogás már ott is van előttetek az asztalon, belátod, hogy ez a pillanat sem alkalmas arra, hogy félrehívd, és válts vele néhány szót. A menükártya szerint a tányérodon található gondosan felépített kis tornyocska cikóriafelfújt zsályakrémmel és cukkinipálcikákkal. Az előétel jobban fel van cicomázva, mint a legtöbb vendég.[/p]
        [p]Ahogy a pincérek az utolsó tányérokat is kihozták, Steve-hez fordulsz, és odasúgod neki:[/p]
        [p]– Szeretnék veled valamiről…[/p]
        [p]Ekkor azonban valaki megkocogtatja a késével a pohara szélét. Declan atya emelkedik tósztra.[/p]
        [p]– Kedves barátaim! Abból a csodálatos alkalomból gyűltünk itt ma össze, hogy megünnepeljük Jane és Tom boldogságát, most, hogy úgy döntöttek, örökre összekötik az életüket – kis szünetet tart, és a székén feszengő Jane-re mosolyog. – De mielőtt a lényegre térnénk, szeretnék valamit megosztani veletek. Van itt, a vendégek soraiban valaki, akinek a szíve aranyból van, és egyáltalán nem ismeri az önzés fogalmát…[/p]
        [p]Először olyan, mintha Declan atya egyenesen rád nézne… Tény, hogy segítettél Cee Cee-nek a szalvétahajtogatásban meg ilyesmi, de ezért túlzás lenne emiatt a mennyekbe magasztalni. De aztán rájössz, hogy nem rád, hanem Steve-re szegezi a tekintetét.[/p]
        [p]– Ez az úriember itt felajánlotta, hogy egy komolyabb összeggel támogatja a jótékonysági tevékenységemet – folytatja az atya, majd egy pillanatra elkomorul az arca. – Tudjátok, voltak napok, amikor küzdenem kellett azért, hogy hinni tudjak. De az olyan emberek, mint Steve, a végtelen nagylelkűségük újra és újra emlékeztet rá, hogy sosem szabad feladni. Hinni kell! Igyunk Steve- re![/p]
        [p]Mindenki elismerő mosollyal tapsol, Mikey pedig vállon veregeti a mellette ülő Steve-et.[/p]
        [p]– Nekem és Brunónak is sokat segített a beszédeink megírásában – mondja Mikey. – Kösz, haver, nem is tudom, mihez kezdtünk volna nélküled![/p]
        [p]– Úgy van! Úgy van! – kiabál be Noe, és ott bólogat mellette Lisa is.[/p]
        [p]Nem érted az egészet. Észrevétlenül átkerültél valami párhuzamos univerzumba?[/p]
        [p]– Köszönjük a beszédet, Declan atya – áll fel most Cee Cee –, és neked is köszönünk mindent, Steve! Én is nagyon hálás vagyok az ötleteidért a virágokkal kapcsolatban. Nem tudom, mi lett volna velem, ha nem vagy itt! Most viszont arra gondoltam, hogy gyorsan átnézhetnénk a holnapi menetrendet, hogy mindenki tisztában legyen mindennel. Reggel 9:15-től fogadja a fodrász és a sminkes a násznépet, 9:50-től már a menyasszony frizuráját és a körmét csinálják. 10:45-kor indulás a kápolnába…[/p]
        [p]Nem is hallod, amit mond, annyira el vagy foglalva a gondolataiddal. Létezik, hogy tévedtél Steve-vel kapcsolatban? Úgy fest, mindenki más szemében valami félisten a pali. De hát… az a rettenetes zene, amit hallgat… meg ez az egész „segíts magadon” hülyeség.[/p]
        [p]– Én ezt nem tudom végigcsinálni! – kiált fel Jane hirtelen, megszakítva a töprengésedet és Cee Cee hablatyolását, majd kirohan a teremből.[/p]
        [p]Tom azonnal felpattan, hogy utánaeredjen.[/p]
        [p]– Jane![/p]
        [p]Az arcát látva majd megszakad a szíved. Már épp készülnél utánuk indulni, de Bruno visszahúz.[/p]
        [p]– Jobb, ha rájuk hagyjuk. Ez az ő dolguk.[/p]
        [p]A többi vendégnek még a lélegzete is elállt. Egy kis idő múlva, jobb híján, mindenki a bár felé veszi az irányt. Cee Cee a kezét tördelve járkál fel-alá, az idegesen hadonászó Noéval a sarkában.[/p]
        [p]Csak ekkor veszed észre, hogy Steve-nek nyoma veszett.[/p]
        [p]Elindulsz, hogy megkeresd. A hangokat követve a hátsó verandára jutsz, ami egy csobogó szökőkútra és rózsabokrokra néz. Tom és Jane itt üldögél egy padon Steve társaságában. Megállsz, és pár másodpercig csak hallgatod őket.[/p]
        [p]– Az egyetlen dolog, ami igazán számít, hogy a legjobb barátok vagytok – mondja nekik épp Steve. – Más nem is kell egy jó kapcsolathoz! A többi csak részletkérdés.[/p]
        [p]Mindketten zokognak.[/p]
        [p]– Azt hiszem, van mit megbeszélnünk egymással – szipogja Jane. – Köszönjük, Steve![/p]
        [p]Szomorkásan elmosolyodik, majd Tom Jane vállára teszi a karját, és összebújva kisétálnak az éjszakába.[/p]
        [p]Hiába szeretnél ott lenni a legjobb barátnőd mellett ebben a nehéz pillanatban, be kell látnod, most arra van szükségük, hogy kettesben legyenek. Szívből reméled, hogy megoldják a dolgot – rettenetes volt látni Tom arcát, miközben Jane elrohant – ez számodra mindent elárult, amit tudni akartál a kapcsolatukról: Tom igazán szereti őt, és esküvő előtti pánik ide vagy oda, biztosan tudod, hogy Jane is hasonlóan érez.[/p]
        [p]Csatlakozol Steve-hez a verandán.[/p]
        [p]– Leülhetek?[/p]
        [p]Kihúzza magát, és rád néz.[/p]
        [p]– Tudom, mit akarsz mondani. Nem vagyok hülye. Túlságosan rámenős voltam.[/p]
        [p]Zavartan elmotyogsz egy bocsánatkérést, hogy eddig elkerülted.[/p]
        [p]– Tégy meg nekem egy szívességet – fordul hozzád. – Mondd el őszintén, hogy mit tettem, amitől ilyen rövid idő alatt ennyire kiábrándultál belőlem. Minden olyan jól indult köztünk.[/p]
        [p]Hű, hol is kéne kezdened… Úgy döntesz, megteszed, amit kér.[/p]
        [p]– Lássuk csak, ott volt például ez a „bébi”-zés…[/p]
        [p]Megadóan széttárja a kezét.[/p]
        [p]– Igazad van! Egy kicsit tényleg túllőttem vele a célon. De, tudod, apám mindig így szólította az anyámat… Mindketten meghaltak pár éve. Biztosan miattuk nem tűnt számomra annyira nyálasnak. Azt hiszem, a kelleténél egy kicsit jobban magával ragadott a hév. De én tényleg úgy éreztem, hogy köztünk megvolt az a valami…[/p]
        [p]Oké. Ezt a magyarázatot még hajlandó vagy elfogadni. De még csak most jön a nehezebb része.[/p]
        [p]– Aztán ott van ez az egész „Igen, te is képes vagy rá” dolog…[/p]
        [p]– Mi van vele? – néz rád meglepve.[/p]
        [p]– Hát… őszintén szólva, engem egy kicsit megijesztett.[/p]
        [p]Megvonja a vállát.[/p]
        [p]– Azt hiszem, mind mások vagyunk. Lisának, Brunónak, Catnek és Declan atyának is megmutattam a DVD-met, és mind nagyon jó mulattak rajta…[/p]
        [p]– Mulattak? Várj, te azt [em]akartad[/em], hogy mulassanak rajta?[/p]
        [p]– Mégis mi mást? És nem gondolom, hogy bármelyikük udvariasságból nevetett volna rajta. Bruno még fel is ajánlotta, hogy leadja az egyik show- jában.[/p]
        [p]Végre leesik a tantusz.[/p]
        [p]– Úgy érted… az a DVD egy paródia?[/p]
        [p]Steve úgy néz rád, mint egy elmebetegre.[/p]
        [p]– Miért, mit hittél, micsoda? Már régóta szeretnék bekerülni a szórakoztatóiparba. Azt hittem, neked is tetszeni fog. Pláne azok után, hogy az első randinkra egy Will Ferrell-filmet választottál.[/p]
        [p]Rég érezted magad ennyire hülyének.[/p]
        [p]– Azt hittem, életvezetési tanácsokat adsz különféle cégeknek, vagy ilyesmi…[/p]
        [p]Steve elneveti magát.[/p]
        [p]– Isten ments, dehogy! Színészkedem, meg filmeket csinálok. Nem mentek túl jól a dolgok az elmúlt időszakban, ezért vállaltam el azokat a rettenetes oktatóvideókat mindenféle cégeknek, és ha már így alakult, gondoltam, csinálok egy nagy poént az egészből. Szerencsére, elég jó pénzt kerestem nemrég egy reklámmal, de nem akartam csak ülni, és lógatni a lábam. Kellett egy projekt, ami igazán érdekel, ami én vagyok.[/p]
        [p]– És az éneklés az autóban, meg az a förtelmes zene, az is mind ennek a része volt?[/p]
        [p]Értetlenül néz rád. Ezek szerint legalább ezen az egy ponton működött a helyzetfelismerő képességed.[/p]
        [p]– Az lesz a legjobb, ha most megyek – mondja. – Nem akarok rajtad lógni, amikor egyértelmű, hogy köztünk vége.[/p]
        [p]Feláll.[/p]
        [p]– Steve… várj![/p]
        [p]Bizonytalanul megáll.[/p]
        [p]Most mégis mit kellene mondanod neki? Túl tudod tenni magad a „bébi”- zésen, el tudod fogadni a zenei ízlését, és adsz neki egy második lehetőséget? Vagy inkább hagyod, hogy kicsússzon a kezed közül?[/p]
    </text>
    <next id="84">Ha megkéred, hogy ne menjen</next>
    <next id="86">Ha inkább hagyod, hogy elmenjen</next>
  </p>
  <p id="84" display="Megkéred Steve-et, hogy maradjon">
    <text>
        [p]– Ne haragudj, Steve – kezdesz bele –, akkora idióta voltam! Én tényleg azt hittem, hogy valami félbolond önsegítő guru vagy. Tudod, a pólók meg minden…[/p]
        [p]– Hát, látod, az valóban elég ijesztő lenne – válaszol nevetve.[/p]
        [p]Veszel egy mély lélegzetet. Nem akarod, hogy ez az egész kétségbeesett kapálózásnak tűnjön, de mi van, ha életed legnagyobb hibáját követed el, ha elengeded? Eddig tulajdonképpen minden tökéletes, kivéve, hogy szar zenét hallgat, és hülye beceneveket ad neked. De ez még nem a világ vége. Nem tagadhatod: útban idefelé igenis éreztél iránta valamit… Körülnézel. Minden a lehető legromantikusabb: a veranda előtt halkan csobog a szökőkút, a nyári levegő rózsaillattól nehéz. Minden jel arra mutat, hogy jár nektek egy újrakezdés.[/p]
        [p]– Meg tudlak győzni valamivel, hogy maradj? Annyira sajnálnám, ha most elmennél! Mindenki csalódott lenne.[/p]
        [p]– Beleértve téged is? – kérdez vissza.[/p]
        [p]– Igen.[/p]
        [p]Ahogy hozzád lép, felemeled az arcod, és behunyod a szemed, várod, hogy megérezd az ajkát a tiéden.[/p]
        [p]De hiába vársz.[/p]
        [p]– Nem – mondja –, sajnálom, de ez sosem működne köztünk. El se hiszem, hogy tényleg azt képzelted, komolyan gondolom azokat a sárga pólókat. Én… egyszerűen nem tudok olyasvalakivel lenni, akinek nincs humorérzéke![/p]
        [p]Kinyújtja a kezét, és megrázza tehetetlenül lógó kacsódat.[/p]
        [p]– Minden jót kívánok neked, és remélem, azért még barátok maradunk. Add át üdvözletemet a többieknek is![/p]
        [p]Szóhoz sem jutsz, csak bámulod, ahogy megfordul és elsétál: ő és az a tökéletes hátsója. Legszívesebben teli torokból ordítanád utána: „Igenis, van humorérzékem! Ha tudnád, milyen rohadt vicces vagyok! Gyere vissza azonnal, és majd megmutatom neked, hogy humorosabb vagyok… mint… mint…” De sajnos teljesen kiürült a fejed, csak állsz ott némán, földbe gyökerezett lábbal. Vegyük csak át, hogy mi is történt éppen! Tényleg sikerült elkergetned a legreménytelibb fickót, akivel az elmúlt hónapokban találkoztál?! Képtelen lennél most a többiek elé állni, ezért inkább úgy döntesz, hogy ágyba bújsz, és ott nyalogatod tovább a sebeidet. Rém csábító lenne ájulásig inni magad, de tisztában vagy vele, hogy Jane-nek szüksége lesz rád holnap. Az lesz a legjobb, ha ma estére megőrzöd a józan eszed.[/p]
    </text>
    <next id="95"></next>
  </p>
  <p id="86" display="Hagyod Steve-et elmenni">
    <text>
        [p]– Annyira sajnálom, hogy így kell végződnie… – kezdesz bele. Steve megvonja a vállát.[/p]
        [p]– Tudtam, hogy kockáztatok azzal, hogy eljövök veled ide. Nem kellett volna ennyire elsietnünk a dolgokat. Azért barátok maradunk?[/p]
        [p]– Persze![/p]
        [p]– Tudod, mit? – kérdezi. – Mielőtt elindulnék, lenne kedved megnézni a DVD-met? Annyira meg akartam neked mutatni![/p]
        [p]Elgondolkozol. Jane és Tom egymással vannak elfoglalva, és bármennyire is szeretnéd támogatni a barátnődet, most arra van szüksége, hogy levegőhöz jusson. A vacsorára pedig valószínűleg végzetes hiba lenne visszamenni: Cee Cee már minden bizonnyal önkívületi állapotban van, és ezernyi kérdést szegezne neked, hogy mit tudsz a Jane és Tom között történtekről.[/p]
        [p]Így azt válaszolod Steve kérdésére:[/p]
        [p]– Persze.[/p]
        [p]Elindultok a szobája felé, útközben mindketten hallgattok. Az ajtóban előreenged, s ahogy a karod súrolja az övét, a levegő valósággal szikrázik köztetek. Csak jó barátok vagytok, győzködöd magad. Igazán nem kéne ezt a helyzetet bármivel is tovább bonyolítani.[/p]
        [p]Steve rendel két szendvicset a szobaszolgálattól, és leül melléd az ágyra – „jó baráti” távolságra –, majd megnyomja a lejátszógombot.[/p]
        [p]Ezer éve nem röhögtél ennyit – még mindig fáj tőle az oldalad. Steve-nek sikerült tökéletesen megragadni és kifigurázni az önsegítő előadások lényegét, olyan Sacha Baron Cohen-stílusban, anélkül hogy belefutott volna a túlságosan kézenfekvő poénokba. El kell ismerned, hogy kitűnően szórakoztál.[/p]
        [p]– Megértem, hogy Bruno be akarja tenni a műsorába! – mondod. – Ez eszméletlen![/p]
        [p]– Köszi.[/p]
        [p]Steve feléd nyúl, hogy letöröljön egy csepp majonézt a szád széléről.[/p]
        [p]Tagadhatatlanul van köztetek valami vibráló szexuális energia, valamiféle befejezetlen ügy.[/p]
        [p]Azt veszed észre, hogy már hajolsz is felé, hogy megcsókold. Kezdetben hátrahőköl a meglepetéstől, de a következő pillanatban megfogja az arcodat, és erősen a szádhoz nyomja az ajkát, a nyelve mohón keresi a tiédet. A nagy idegeskedésben el is felejtetted, hogy milyen fantasztikus a csókja. Amikor elhúzódna, nem hagyod, kétségbeesetten rántod újra magadhoz. Többet akarsz, az egész csomagot akarod.[/p]
        [p]Ott találjátok magatokat az ágyon, egymással szemben térdelve. Csókolózás közben kigombolod az ingét, ő pedig a szegélyénél fogva felfele rángatja a ruhádat, de a nyakadhoz érve elakad, mivel nem vagy hajlandó egy pillanatra sem elszakadni a szájától. Végül muszáj elengedned, hogy át tudja húzni a ruhát a fejeden, de nem vesztegeted az időt, közben az öve után nyúlsz, és heves mozdulatokkal kioldod, kirántod a nadrágjából, és elhajítod a szoba túlsó sarkába. A farmerjára ugyanez a sors vár, és Steve ott marad egy szál bokszerben, ami alig takarja ágaskodó farkát.[/p]
        [p]Hanyatt fektet, egy párnát dug a fejed alá, és terpeszben rád ül. Föléd hajol, és orrával gyengéden körberajzolja az arcod, érzed finom szuszogását a bőrödön, aztán a füled mögött is, amitől a szó szoros értelmében feláll a szőr a hátadon. Egyre lejjebb vándorol, követve a nyakad vonalát, a melled felé, még mindig alig érintve a bőrödet.[/p]
        [p]– Érints meg – könyörögsz, de ő megrázza a fejét. A haja finoman súrolja a kulcscsontodat… őrjítően izgató az érzés.[/p]
        [p]Kicsatolja a melltartódat, és kiszabadítja a melleidet. Érzed az orrából kiáramló forró levegőt a mellbimbódon, de még mindig nem ér hozzád – helyette tovább kalandozik a testeden az orra hegyével, a szempillájával –, úgy érzed, belehalsz, ha hamarosan nem nyúl hozzád.[/p]
        [p]A kezedbe veszed az irányítást. Lerántod magad mellé, fölé gördülsz, és ráülsz az ágyékára, kemény farka az ölednek feszül. Csípődet körkörösen hozzádörgölöd, puncid végre kiélvezheti a keménységét. Egyik kezét a derekadra teszi, másikkal a melled után nyúl. Homorítasz, valósággal a tenyerébe szorítod a melledet, mire ő masszírozni kezdi. A mellbimbód azonnal megkeményedik az ujjai között.[/p]
        [p]Hirtelen abbahagyja. Odahúzza az ágy másik oldalán heverő neszesszerét, kivesz belőle egy óvszert és még valamit műanyag dobozban. A gumit az éjjeliszekrényre teszi, majd felül – te még mindig az ölében –, hogy kibontsa a dobozt.[/p]
        [p]– Mi ez? – kérdezed.[/p]
        [p]– Egy ilyen vibrátorféleség… – mondja.[/p]
        [p]Ehhez a fajtához még nem volt szerencséd. Rózsaszín, az anyaga szilikon, és pont elfér a tenyerében. Karika formájú, rajta golyóforma domborulattal. Tulajdonképpen úgy néz ki, mint egy gyűrű, amit akár az ujjadra is húzhatnál, ha egy kicsit kisebb lenne.[/p]
        [p]– Fogd csak meg – mondja, és a tenyeredbe helyezi, majd megnyomja a gombocskát a golyó oldalán, amitől a szerkezet azonnal életre kel, és kellemesen vibrálni kezd a bőrödön. Még egyet nyom a gombon, amitől a rezgés úgy begyorsul, hogy a kis játékszer majd kiugrik a kezedből.[/p]
    </text>
    <next id="89">Ha van kedved kipróbálni a játékot</next>
    <next id="91">Ha inkább maradnál a megszokottnál</next>
  </p>
  <p id="89" display="Szeretnéd kipróbálni a játékot">
    <text>
        [p]El se tudod képzelni, hogy Steve mire és hogyan fogja használni a vibráló kis szerkentyűjét, de alig várod, hogy megtudd. Ismét megnyomja az apró gombot, mire a karika leáll. Gyengéden visszalök a hatalmas ágyra, föléd ereszkedik, alkarjával kétoldalt megtámaszkodik a fejed mellett, és lehajol a következő csókért. Teljesen átadod magad neki, sokáig csókolóztok, olyan érzés, mintha órákon át tartana. Majd kibontja az óvszert. Segítesz neki felhúzni impozánsan ágaskodó farkára.[/p]
        [p]Ezután kezébe veszi a kis játékszert, és ismét bekapcsolja. Kíváncsi borzongás fut végig a testeden. Átbújtatja a makkját a rugalmas szilikongyűrűn, és lehúzza a pénisze tövéig, ügyelve, hogy a vibráló golyó a felső oldalán legyen.[/p]
        [p]Feltérdel az ágyon, és széttárja a lábadat. A farka tövéből áradó rezgés kellemesen felizgat, miközben a makkját a puncidhoz dörgöli. Föl-le járatja a hegyét a csiklódon, de még nem hatol beléd. Majd az egyik melledhez hajol, a szájába veszi, és forró nyelvével cirógatni kezdi hegyes mellbimbódat. Türelmetlenül emeled meg az ágyékod, érezni akarod, ahogy beléd csúszik, és legnagyobb megkönnyebbülésedre végre meg is teszi.[/p]
        [p]Minél mélyebbre nyomul benned, annál erősebben érzed a vibrátor rezgéseit. Amikor már tövig benned van, végre megtapasztalod, milyen, amikor a vadul vibráló golyócska közvetlenül a csiklódhoz tapad. Steve feltolja a térdedet egészen a melledig, hogy még mélyebbre hatolhasson beléd. Aztán szinte teljesen kihúzza magát, majd ismét beléd furakszik a kis golyócskát keményen a csiklódhoz dörgölve. A csiklódat és a hüvelyed falát ingerlő rezgéstől teljesen elveszted az eszed.[/p]
        [p]Fejed hátrahanyatlik a puha párnán, és Steve vállába kapaszkodva diktálod neki a tempót, egyre keményebben, gyorsabban. Deréktól lefelé már mindened vibrál. A gyönyör minden egyes lökéssel fokozódik a testedben, eleinte egyenletesen, majd hullámokban, mire a nyomás már szinte elviselhetetlenné válik, és ekkor végre elélvezel, olyan hangosan, hogy valószínűleg az egész hotel hallja.[/p]
        [p]Steve a hátára hemperedik, és ahogy egy kicsit sikerül összeszedned magad, háttal neki ráülsz, hogy vissza tudja dugni beléd a farkát. Mivel ezúttal nem felé nézel, a golyócska már nem a csiklódat izgatja, ami a gigaorgazmus után még úgyis duzzadt és érzékeny. A puncid hátsó falát ingerli, kellemesen rezegtetve egy olyan pontot, ami talán még sosem volt így ingerelve.[/p]
        [p]Megragadod Steve combját, és viszonzol minden egyes lökést, ami alulról jön. Körkörösen mozgatod a csípődet, miközben élvezed a golyócska remegését, és azt, ahogy a csupasz bőrötök egymáshoz ér. Ahogy megmarkolja a fenekedet, te sem hitted volna, de újra egyre fokozódik benned az izgalom, és végül másodszorra is elélvezel, ezúttal összeszorított szemmel és görcsbe rándult lábujjakkal. Nehéz lenne megmondani, melyik orgazmusod volt az erőteljesebb.[/p]
        [p]Steve irgalmatlan sebességre kapcsol, a hosszú, mély lökésekről most rövid, keményekre vált, felnyögve minden egyes alkalommal, ahogy beléd hatol. Most gondolsz csak bele: ahogy te is érzed a rezgést a hüvelyed legmélyéig, valószínűleg ő is pont ugyanúgy érzi a farka teljes hosszán. A csípődbe kapaszkodik, majd egy mélyről jövő hörgés és egy-két rángás kíséretében ő is a csúcsra ér.[/p]
        [p]Teljesen elernyedve, kielégülten elterülsz mellette. Minden porcikád bizsereg. A berregés megszűnik, ahogy Steve lehúzza a farkáról a karikát, kikapcsolja és az ágyra hajítja. A csókjai, a bájos kis játéka a kőkemény farkával együtt – nyugodtan állíthatod, ez volt életed legfantasztikusabb dugása.[/p]
    </text>
    <next id="93"></next>
  </p>
  <p id="91" display="A játék nélkül akarsz szexelni Steve-vel">
    <text>
        [p]Ujjaiddal óvatosan megtapogatod a vibráló gyűrűt Steve tenyerében, majd karodat a nyaka köré fonod – kinek kell az az izé? Téged személy szerint a fantasztikus csókjai jobban érdekelnek. Ahogy a nyelvetek találkozik, érzed a merev farkát a combodnak feszülni. Ujjaiddal lassan végigsimítasz a hátán.[/p]
        [p]Itt az idő levegőt venni. Mélyen a szemébe nézel, és kezed az ágyékára teszed, amire azonnal pozitívan reagál.[/p]
        [p]– Tudod, mit? – mondod lágyan. – Én nem hiszem, hogy szükségünk lenne segítségre…[/p]
        [p]Kikapod a kezéből a rezgő karikát, és félredobod. Becsúsztatod a hüvelykujjad a bokszere sliccén, és végigfuttatod a farkán, aztán körbe a tetején, mire felnyög a gyönyörtől.[/p]
        [p]Steve ledönt az ágyra, és gyakorlott mozdulattal lerántja a bugyidat. Ezután rajtad a sor, hogy segíts neki megszabadulni az alsónadrágjától. Hosszú, kemény, lüktető farkának látványa egészen lenyűgöz.[/p]
        [p]A paplant markolászod, ahogy két ujja a hüvelyed és a csiklód között ingázik. A hátad ívben elemelkedik az ágytól, sóhajaid egyre hevesebbek lesznek, mígnem már levegő után kapkodsz. Ekkor ajkait a csiklódra tapasztja, ujjai pedig beléd nyomulnak. Sikítani tudnál, akárhányszor nyelve hegye hozzád ér. Aztán olyasmibe kezd, amiben még sosem volt részed: nyelve vadul örvényleni kezd a csiklód körül, először az egyik irányba, majd a másikba, miközben az ujja fúróként jár ki-be belőled. A tested minden egyes idegszála táncra perdül.[/p]
        [p]Amikor már végképp nem bírod tovább, odahúzod magadhoz, lábadat a dereka köré fonod, és így csókolóztok, hemperegtek egy darabig, míg egyszer csak legurultok az ágy széléről, és a földre rugdosott hatalmas ágytakarón landoltok. Egymás szájába röhögve csókolóztok tovább. Megmarkolod a farkát, és masszírozni kezded, fel és le, mire ő a csiklód után nyúl, és egy ritmusra mozgatjátok a kezeteket.[/p]
        [p]– Dugj meg, most, azonnal! – liheged a fülébe, mert nem akarsz úgy elélvezni, hogy még beléd sem hatolt. Ahogy az éjjeliszekrényre kikészített óvszer után kezd tapogatózni, megint elröhögitek magatokat.[/p]
        [p]Megkaparintja, feltépi a csomagolást, kiveszi az óvszert, és rutinos mozdulattal legörgeti a farkán. Kényelmesen hátradőlsz az alattad ráncolódó selyemtakarón, Steve a lábad közé helyezkedik, és behunyod a szemed, ahogy lassan beléd hatol. Eleinte lágyan ringatózik, majd gyorsít a tempón, és úgy dönget, hogy belenyögsz minden egyes mozdulatába.[/p]
        [p]– Együtt akarok elélvezni veled – lihegi.[/p]
        [p]Az ágyékodat megemelve együtt mozogsz vele, mindketten a gyönyör egyazon hullámát lovagoljátok, míg egy nagy robbanással meg nem törik, és át nem csap a fejetek fölött. Tökéletesen egyszerre élveztek el, hangosan ordítva, szemeteket összeszorítva, körmötöket mélyen egymás bőrébe vájva. Sós ízt érzel a nyelveden, de hogy ez a te könnyed vagy az övé, esetleg csak izzadság, nem tudod.[/p]
        [p]Steve melléd hengeredik a földre, te pedig közelebb mászol hozzá, bizsergő testtel, hevesen zihálva. Ami a szexet illeti, ez volt messze a legjobb egész életedben.[/p]
    </text>
    <next id="93"></next>
  </p>
  <p id="93" display="Épp most vagy túl egy eget rengető szexen Steve-vel">
    <text>
        [p]– Te is arra gondolsz, amire én? – fordulsz Steve-hez, ahogy egy kicsit magadhoz térsz.[/p]
        [p]Bólogat.[/p]
        [p]– Ja. Ez nem volt nagy szám, mi? Azt hiszem, tévedtem. Mégsem illünk össze. Nem jutsz szóhoz. Tutira viccel![/p]
        [p]– Komolyan mondod?[/p]
        [p]– Neked is érezned kellett. Egyszerűen nem klappolunk. Nem is értem, hogy gondoltuk. Ez sose működött volna köztünk.[/p]
        [p]– Persze… éreztem… nem klappolunk… sose működne – ismétled a szavait, mint egy papagáj, miközben te a magad részéről meg vagy róla győződve, hogy kiapadhatatlan orgazmuslelőhelyre bukkantál.[/p]
        [p]– Asszem, néha vannak dolgok, amik egyszerűen nem jönnek össze – folytatja Steve fanyar mosollyal. – De legalább adtunk egy esélyt a dolognak, és most már nyugodt szívvel zárhatjuk le az egészet, ugye?[/p]
        [p]Egy baráti vállon veregetés, majd egy pillantás az órára.[/p]
        [p]– Ha most elindulok, még időben visszaérek a városba.[/p]
        [p]Az ágytakaróba burkolózva nézed végig, ahogy magára húzza a ruháit, majd kiveszi a filmet a lejátszóból.[/p]
        [p]– Azért köszönöm a meghívást. Add át üdvözletemet a többieknek! Ja, és Declan atyának üzenem, hogy majd keresem a szomáliai iskola támogatásának ügyében – azzal egy szemérmes puszit nyom a fejed búbjára. – Kár, hogy nem jött össze a dolog köztünk – teszi még hozzá, majd kisurran az ajtón.[/p]
        [p]Ez egyszerűen nem lehet igaz! Tényleg hagytad, hogy egy jó humorú, értelmes, szupervonzó szexisten kiszökjön a karmaid közül? Tehetetlenül dobogsz a sarkaddal, és a minibár felé kacsingatsz. De ezek után már csak az hiányozna, hogy holnap másnapos légy, és táskák legyenek a szemeid alatt![/p]
        [p]A gardrób felé vándorol a tekinted, ahol a förtelmes koszorúslányruha himbálódzik gúnyosan egy vállfán. Eszedbe jut, vajon Jane-nek és Tomnak sikerült-e megoldani a problémáikat. Bárhogyan is alakul, a legjobb barátnőd számít rád holnap, és egy vigasztaló vodkától felpuffadt fejű szerencsétlennek senki sem venné hasznát.[/p]
        [p]Nézzenek oda, úgy látszik, Steve mégsem pakolt össze elég alaposan. A szemed megakad az éjjeliszekrényen hagyott játékszeren. A kezedbe veszed, hogy közelebbről is megvizsgáld. Ha már szingli lettél a hétvégére, legalább olyan szingli legyél, akinek van kéznél egy vibrátora![/p]
    </text>
    <next id="95"></next>
  </p>
  <p id="95" display="Az esküvő napjának reggele">
    <text>
        [p]A reggeli kávédat kortyolgatod. Az emberek Steve-ről kérdezgetnek, hogy hova tűnt ilyen váratlanul. Szíved szerint megfojtanád mindegyiket egy kanál vízben. Kitaláltál egy történetet valami sürgős konferenciáról, de senki sem hiszi egy szavadat sem. Ám még ennél is sokkal bosszantóbb, hogy egy ocsmány asztalterítőből varrt ruha vár a szekrényedben. Semmi kedved azt a szart magadra húzni, de nem lesz más választásod, muszáj nagylányként viselkedned, és beáldozni az önérzeted a szent cél érdekében.[/p]
        [p]Cee Cee ront be fontoskodva az étterembe, alig látszik ki az arca a loknijai alól.[/p]
        [p]– Hogyhogy nincs még rajtad a ruha? – förmed rád. – És hol van Jane? A manikűrös már megérkezett. Remélem, mindent sikerült tisztázniuk.[/p]
        [p]Motyogsz valamit arról, hogy ma még te sem láttad Jane-t, majd hagyod, hogy Cee Cee betereljen egy szobába, ahol fodrászok és sminkesek hada sürög- forog, lóbálja a sütővasat és forgatja szempillaspirált. Lauren néni és Noe már ott ülnek készen, bebodorítva és kipingálva.[/p]
        [p]A sminkes most körülötted röpköd, felken rád egy csomó alapozót. Belenézel a tükörbe. Remek. Biztos helyed lenne RuPaul transzvesztitashow-jában.[/p]
        [p]Mindegy, amúgy sincs szerencséd. Steve elment, JD összejött valaki mással, annyira viszont nem vagy elkeseredett, hogy Mikey-n egyáltalán elgondolkozz. Nagyot sóhajtasz. Itt az idő, hogy belepréseld magad a koszorúslányruhádba.[/p]
        [p]Nyílik az ajtó, és Jane lép be rajta. Egy farmert és egy sima pólót visel.[/p]
        [p]– Na végre! – kiált fel Cee Cee.[/p]
        [p]– Szeretnék valamit mondani mindnyájatoknak! – közli Jane.[/p]
    </text>
    <next id="96">Ha szerinted Jane bejelenti, hogy minden rendben, meglesz az esküvő</next>
    <next id="113">Ha szerinted Jane le akarja fújni az esküvőt</next>
  </p>
  <p id="96" display="Meglesz az esküvő">
    <text>
        [p]Szorít a mellkasod, de nem tudod, hogy a ruhában lakozó démon akar végezni veled, vagy egyszerűen csak túlságosan izgulsz. Jane arca sugárzik a boldogságtól, és még annál is gyönyörűbb, mint amilyennek elképzelted. Gombócot érzel a torkodban, amikor Tom kezéért nyúl a kápolna előtt.[/p]
        [p]Azután, hogy berontott a sminkszobába, és bejelentette, hogy minden rendben, megtartják az esküvőt, szerencsére el tudtad őt rabolni pár percre, és megbizonyosodhattál róla, hogy tényleg ez az, amit akar.[/p]
        [p]– Tom és én a legjobb barátok vagyunk – magyarázta. – Steve-nek teljesen igaza volt, végül úgyis csak ez számít.[/p]
        [p]Szívből örülsz a boldogságának. Ez után a hétvége után tökéletesen meg tudod érteni, hogy egy olyan emberrel szeretné leélni az élete hátralévő részét, akiben bízik, és akit úgy ismer, mint a tenyerét.[/p]
        [p]Declan atya megköszörüli a torkát.[/p]
        [p]– Ha a jelenlévők közül bárkinek tudomása van olyan akadályról, ami miatt ez a két ember a házasság szent kötelékében nem egyesülhet, most szóljon, vagy hallgasson mindörökre.[/p]
        [p]A néma csendbe hirtelen különös reccsenő hang hasít bele.[/p]
        [p]Várjunk csak… Hogy lehet, hogy egyszerre nincs már meleged, és újra szabadon tudsz lélegezni?[/p]
        [p]Ahogy végignézel magadon, látod, hogy a ruhád a melledtől egészen a derekadig teljesen szétnyílt.[/p]
        [p]A feszült csendet Cee Cee rémült sikolya töri meg. Declan atya nyel egy nagyot. Megteszel mindent, amit csak lehet, hogy eltakard magad, de a mutatvány nem egyszerű, mert egyszerre két csokrot tartasz a kezedben, a sajátodat és Jane-ét. Mikey halkan tapsol, Tom apja széles vigyorral a képén téged bámul, Lisa pedig hangosan fütyül.[/p]
        [p]Váratlanul valami betakarja a válladat. Bruno elveszi a kezedből a csokrokat, hogy a karodat is bebújtathasd a zakója ujjába.[/p]
        [p]– Köszi – motyogod, majd némán tátogva bocsánatot kérsz Jane-től, aki szintén hang nélkül azt válaszolja:[/p]
        [p]– Csak a szokásos…[/p]
        [p]Bruno elkapja kétségbeesett pillantásodat, és azt suttogja:[/p]
        [p]– Semmi baj![/p]
        [p]Hálásan nézel rá. Ki hitte volna, hogy az ősi ellenséged lesz az, aki kisegít a bajban?[/p]
        [p]Declan atya lángvörös fejjel, akadozva folytatja a ceremóniát. Amikor Jane-t és Tomot házastársakká nyilvánítja, mindenki ujjongani és tapsolni kezd. Rázendít a vonósnégyes, te pedig végigkullogsz a pár mögött, a padok között, és közben próbálsz úgy tenni, mintha minden valamirevaló trendi koszorúslány férfizakót, nyitott ruhát és kilátszó melltartót viselne mostanában.[/p]
        [p]– Azt a…! Jó nagy hülyét csináltál magadból – lép melléd Lisa.[/p]
        [p]– Haha, nagyon vicces![/p]
        [p]Megbök a könyökével.[/p]
        [p]– Lazíts már! Legalább mindenkinek emlékezetes marad az esküvő![/p]
        [p]– Igen, mostantól én leszek [em]az[/em] a nő.[/p]
        [p]– A koszorúslány, aki megvillantotta a cickóját![/p]
        [p]Felsóhajtasz.[/p]
        [p]– Azt legalább senki nem mondhatja, hogy nem teljes mellbedobással igyekeztél a napot felejthetetlenné tenni – forgatja a szemét Lisa, és mindketten felkuncogtok. Mikey kihívó pillantásokat vet rád, erre Lisa bemutat neki.[/p]
        [p]Amint Jane és Tom kilép a kápolnából, a személyzet néhány tagja kiereszti a régóta fogságban senyvedő galambokat a kosaraikból. De még a Cee Cee frizuraköltéménye körül csapdosó szárnyak látványa sem feledteti veled végtelen megaláztatásodat.[/p]
        [p]A tömeg ujjong, Jane magasba hajítja a csokrát. A csokor Lisa kezében landol, de rémülten továbbpasszolja Lauren néninek, aki beleüt, mint egy röplabdába, így végül a csokor Cat markában köt ki. Téged is váratlanul ér az enyhe csalódottság, amit érzel.[/p]
        [p]Szeretnél gyorsan a szobádba menekülni, hogy lecseréld a szakadt ruhádat a fogadás előtt, de Cee Cee az utadba áll.[/p]
        [p]– Nem öltözhetsz át! Akkor kilógnál a többi koszorúslány közül. Csak tartsd magad elé a csokrot! – parancsol rád.[/p]
        [p]Minden önuralmadra szükséged van, hogy ne kérd meg Cee Cee-t, legyen szíves, dugja fel magának a csokrot oda, ahova csak akarja. De igyekszel tekintettel lenni Jane-re, úgyhogy csak megadóan bólintasz, de azzal a feltétellel, hogy Bruno zakója mindvégig, a fotózás alatt is rajtad maradhat.[/p]
        [p]Besétálsz a nagyterembe, ahol a fogadást tartják. Próbálod azzal vigasztalni magad, hogy ez a hétvége ennél rosszabb már nem lehet.[/p]
        [p]Hát, de. Nagyon is lehet. Az asztalterítők és az asztalkendők anyaga ugyanis tényleg tökéletesen megegyezik a cafatokban lógó ruhádéval![/p]
        [p]Amikor mindenki végzett a köszöntőjével, a székedre rogysz, és benyakalod a harmadik pohár pezsgődet. Téged valamiért a gyerekek asztalához ültettek – úgy sejted, Dominóék kavarhattak valamit a névkártyákkal, hogy most elégedetten leihassák magukat Mikey-val és Tom barátaival.[/p]
        [p]Látod, ahogy Tom apja feláll, és bátorító mosollyal az arcán elindul feléd. Igazán vonzó a határozottsága, de reméled, nem azért jön, hogy megpróbáljon felvidítani a ruhafiaskó után – most senkivel sincs kedved udvarias csevegést folytatni. Az egyik Domino gyerek (Manhattan? Montreal? Mogadishu?) kijelenti, hogy neki bizony pisilni kell.[/p]
        [p]– Akarod, hogy elkísérjelek? – ajánlod fel segítőkészen.[/p]
        [p]– Már nem vagyok kisbaba – érkezik a dölyfös válasz. Remek, már a gyerekek is úgy kezelnek, mint egy idiótát![/p]
        [p]Tom apját félúton feltartóztatja Lauren néni, amitől egy kicsit megkönnyebbülsz.[/p]
        [p]A kislány rohanva jön vissza az asztalhoz.[/p]
        [p]– Két nénit csókolózik – sivítja. – Láttam két nénit csókolózni odakint! Az egyiknek rózsaszín haja van![/p]
        [p]Ez csak Lisa lehet![/p]
        [p]– Na, ide figyelj, Moscow vagy… Maputo vagy minek hívnak – szólsz rá ingerülten. – Nagyon csúnya dolog mindenféle történeteket kitalálni másokról, tudod, ugye?[/p]
        [p]– De én tényleg láttam őket – sipítja, mint egy sziréna. – És egymás mellét is tapizták közben![/p]
        [p]A francba! Kitűzöl a folyosóra, és épp elkapod Lisát meg Catet, akik pont akkor szédelegnek ki az egyik beugróból.[/p]
        [p]– Lisa – sziszegsz rá.[/p]
        [p]A barátnőd megfordul, és sugárzó mosollyal rád néz. Cat nehezen értelmezhető arckifejezéssel mormog valamit az orra alatt, majd elviharzik a szobák irányába.[/p]
        [p]– Mégis mit [em]művelsz[/em]?[/p]
        [p]– Mit is mondhatnék? Végre, életemben először találkoztam valakivel, aki nemcsak kedves, hanem még izgalmas is![/p]
        [p]– De hát… Catnek pasija van![/p]
        [p]Sok mindent lehet Lisára mondani, de azt nem, hogy tisztességtelen. Még sosem fordult elő, hogy valakire a párja háta mögött ráhajtott volna![/p]
        [p]– Most mi lesz? – kérdezi egy gyerekhang a hátad mögül. – Te is csókolózni fogsz a nénivel?[/p]
        [p]– Majd később elmagyarázom – szól oda neked Lisa, látszólag minden bűntudat nélkül, majd Cat után ered.[/p]
        [p]Visszalopakodsz a fogadásra, és segítesz a gyerkőcöknek felvágni a gombával és barackkal töltött csirkemellet, abban a hiú reményben, hogy így talán még esznek is belőle. De a dolog esélytelen: a Domino kölykök mellett az [em]Amerikai mesterszakács[/em] bírái kedves kis plüssmackóknak tűnnének. A spárga- és rókagombalevest a vízitormával körített tempurával együtt elintézték annyival, hogy „olyan nyálkás”. Be kell ismerned, a lelked mélyén teljes mértékben egyetértettél velük. Még a Domino klán legudvariasabb tagja, Yodabell, a patkány is fintorogni kezdett, és összébb húzta magát a ketrecében az asztal alatt.[/p]
        [p]Valaki a válladra teszi a kezét. Felpillantasz, Bruno az.[/p]
        [p]– Nem láttad Catet? – kérdezi.[/p]
        [p]Nyomban elvörösödsz.[/p]
        [p]– Öö… lássuk csak. Hogy láttam-e Catet? Miért kérded? Ennél többet hirtelen nem tudsz kinyögni.[/p]
        [p]– Neki kéne feldíszítenie az esküvői lakosztályt, de mintha elnyelte volna a föld. Szóval Cee Cee most engem bízott meg a feladattal, de szerintem nem én vagyok rá a legalkalmasabb. Gondolom, nincs kedved segíteni, vagy mégis…?[/p]
        [p]Hm. Ez kiváló ürügy lenne, hogy leléphess a fogadásról. Úgysem állnál jót magadért, ha valaki az este folyamán rád kacsintana, vagy elsütne valami hülye cicis viccet. Arról nem is beszélve, hogy végre felállhatnál a gyerekek asztalától. De mindazok után, aminek az imént szemtanúja voltál, elég kellemetlen lenne Brunóval kettesben maradnod.[/p]
        [p]– Na, ne csináld már! – unszol. – Megígérem, hogy az első táncra visszaérsz. Nem jut eszedbe semmilyen kifogás. Némi megkönnyebbüléssel tudatod Dominóékkal, hogy az este hátralévő részében sajnos nem áll módodban eljátszani az ingyen bébiszittert, majd Bruno társaságában elhagyod a termet. Cee Cee odakészített egy kosár rózsaszirmot és egy üveg pezsgőt az esküvői lakosztály ajtaja elé. Gondolkodás nélkül kezded szétszórni a szirmokat. Lélekben nem vagy teljesen jelen, de ahhoz azért eléggé, hogy lenyűgözzön a szoba pompája: a baldachinos ágy, amiben egy egész család kényelmesen elférne, a csillogó kristálycsillár és a több kilométer gyöngyselyem, ami mindent beborít.[/p]
        [p]– Hé, neked meg mi bajod? – kérdezi Bruno. – Mégiscsak esküvőn vagyunk, nem pedig temetésen![/p]
        [p]– Semmi, jól vagyok – hazudod neki.[/p]
        [p]– Ki vele, Büdöske, mi jár a fejedben?[/p]
        [p]A fenébe! Miért kellett Lisának ilyen helyzetbe hozni téged? Bruno volt az, aki végül kihúzott a pácból a ceremónián. Lehet, hogy sok mindent elkövettetek egymás ellen a múltban, meggyújtottátok egymás haját, és több ízben megrongáltátok egymás féltett tulajdonát, de senki sem érdemli meg, hogy megcsalják, még Bruno sem.[/p]
        [p]Most mitévő leszel?[/p]
    </text>
    <next id="101">Ha elmeséled Brunónak, ami a folyosón történt Lisa és Cat között</next>
    <next id="110">Ha úgy döntesz, megtartod magadnak az igazságot</next>
  </p>
  <p id="101" display="Úgy döntöttél, elmeséled Brunónak, mit láttál a folyosón">
    <text>
        [p]– Nézd, Bruno… nem tudom, hogy mondjam ezt el neked, de… Miért ilyen nehéz őszintének lenni?[/p]
        [p]– Mi van? A fenébe, nyögd már ki![/p]
        [p]– Hát… Catről van szó. Ő és Lisa… nézd… tudom, hogy ez nem lesz könnyű, de…[/p]
        [p]– Mi? Azt akarod mondani, hogy összejöttek?[/p]
        [p]– Te tudsz róla?[/p]
        [p]– Persze.[/p]
        [p]– De hát Cat a barátnőd![/p]
        [p]– Nem, nem, dehogyis! – nevetni kezd. – Nem tűnt fel neked, hogy Cat meleg? Mi csak nagyon jó haverok vagyunk.[/p]
        [p]– Ó…[/p]
        [p]– Ha egyedül jöttem volna az esküvőre, anyám sose száll le rólam. „Miért vagy még mindig egyedül? Mikor jössz végre össze egy rendes lánnyal?” Tudod, milyen. Házasság- és unokaügyben hajthatatlan. Imádom őt, de hosszú távon kiborító. Cat volt olyan kedves, és felajánlotta, hogy részt vesz az elterelő hadműveletben.[/p]
        [p]– Ó – ennél több, úgy tűnik, ma nem jön ki a torkodon.[/p]
        [p]– Anyám nem hajlandó megérteni, hogy én nem vagyok hajlandó akárkivel együtt lenni. Én arra várok, hogy az a bizonyos valaki… végre észrevegye, mit érzek iránta.[/p]
        [p]– Észrevegye? – kérdezed suttogva.[/p]
        [p]– Igen. Az a lány, akit olyan régen ismerek. Biztosan érezte, mennyire tetszett nekem, amikor gyerekek voltunk – folytatja fátyolos hangon –, és hogy mennyire tetszik nekem a mai napig.[/p]
        [p]Azzal kiveszi a virágot a zakója hajtókájából – a zakója azóta is rajtad van![/p]
        [p]– Amúgy mondtam már, hogy köszi? – mondod számodra is furcsán vékony hangon. Az agyadban pont olyan sebesen zakatolnak a gondolatok, mint amilyen hevesen a szíved kalapál. – Azért, amit az esküvőn tettél értem...[/p]
        [p]– Szívesen. Csak az az egy a gond… hogy kezd kicsit hűvös lenni… Megigazgatja a zakó hajtókáját, majd közelebb húz magához. Arcszeszillata van, és valósággal küzdened kell a késztetés ellen, hogy a nyakába temesd az arcodat. Ahogy még mindig a hajtókán nyugszik a keze, érzed az ujjait a melledhez nyomódni.[/p]
        [p]– Hűvös? Érdekes, nekem pont kezdett melegem lenni...[/p]
        [p]– Akkor nem bánod, ha visszaveszem a zakómat? – kérdezi, miközben az ujja elindul az álladtól, végig a nyakadon, lassan, puhatolózva a melled felé, végig a dekoltázsodon, egészen a gombokig, amiket aztán könnyedén kibont, egyiket a másik után. A légzésed el-elakad, olyan finoman siklik az ujja a bőrödön.[/p]
        [p]– Most, azonnal kéred vissza? – suttogod.[/p]
        [p]Egy pillanatra sem veszi le rólad a tekintetét.[/p]
        [p]– Most azonnal![/p]
    </text>
    <next id="103">Ha továbbmész Brunóval</next>
    <next id="112">Ha inkább visszaindulsz a fogadásra</next>
  </p>
  <p id="103" display="Továbbmész Brunóval">
    <text>
        [p]Érzed, ahogy összeszorul a torkod. Hirtelen képtelen vagy állni a tekintetét. Olyan különös érzés egyszer csak szégyenlősnek lenni valaki előtt, akit olyan régóta ismersz.[/p]
        [p]– Bruno…[/p]
        [p]– Talán…[/p]
        [p]Egyszerre szólaltok meg, de aztán megrázza a fejét.[/p]
        [p]– Á, hagyjuk. Figyelj… jobb lesz, ha lemegyek. Találkozunk a fogadáson, rendben?[/p]
        [p]– Nem felejtettél el valamit?[/p]
        [p]Lerázod a válladról a zakót, így már nincs semmi, ami eltakarná melledet. Megfordul, és rád mered. A mellbimbód megkeményedik, ahogy látod az ádámcsutkáját fel-le csúszkálni az izgalomtól.[/p]
        [p]Feléd lép, és te is közelebb mégy hozzá. Nevetve, dobogó szívvel átölelitek egymást. Aztán egyre közelebb hajoltok, és már egyikőtök sem nevet. Óvatosan, nehogy megtörd a pillanat varázsát, ajkaddal megérinted az övét. Lassan kinyitja a száját, és a nyelvetek egymáshoz ér, még mindig kissé bizonytalanul – az érzés azonban egyáltalán nem idegen, hanem érthetetlen módon valahogy ismerős és meleg, pont amilyennek lennie kell. Falni kezditek egymást. Keze a válladra vándorol, elkezdi lehámozni rólad azt a szörnyűséges ruhát.[/p]
        [p]Megfordulsz, hogy könnyebb dolga legyen, mire ő dühödten széttépi a cipzárt. Olyan jó érzés végre kiszabadulni a merev anyag fogságából! És még jobb, amikor Bruno szorosan mögéd lép, félrehúzza a hajad, és csókolgatni kezdi a nyakad. Finoman, épp csak az ajkával csipkedi, szája végigsiklik a nyakad ívén, majd a válladat harapdálja, és továbbsiklik a karodra.[/p]
        [p]Reszketsz, nemcsak a vágytól, de a várakozás izgalmától is. Finoman átbillenti a fejedet a másik oldalra, és most a nyakad jobb oldalán kezd cirógatni. A terebélyes rakott szoknya ellenére tisztán érzed a farkát, ahogy hátulról hozzád préselődik. Úristen, ki hitte volna, hogy ilyen jól fel van szerelve![/p]
        [p]Továbbra is hozzásimulva megfordulsz.[/p]
        [p]– Valahogy vedd le rólam ezt a szart – könyörögsz neki.[/p]
        [p]Hiába vagytok ketten egy ellen, a ruha nem adja könnyen magát. Amikor épp kilépnél belőle, elveszted az egyensúlyod, egy pillanatig még a sarkadon billegsz, majd oldalra vágódsz a puha szőnyegen, egyenesen a szétszórt rózsaszirmokra. Bruno is leereszkedik melléd: ott fekszetek egymásba gabalyodva. Egy szál bugyiban és magas sarkúban vagy.[/p]
        [p]A tekintetetek összefonódik, mindketten tudjátok, eljött az a pont, ahonnan nincs visszaút. Bruno forró, árnyalatnyit remegő kezét a hasadra teszi, majd egyik ujját lassan a bugyid gumija alá csúsztatja. Egy pillanatra sem ereszti el a pillantásodat.[/p]
        [p]– Igen! – sóhajtasz fel. – Igen, kérlek![/p]
        [p]Odanyúlsz, hogy lerángasd magadról a maradék kis csipkét is, ami még útban van, Bruno pedig segít. Már teljesen meztelen vagy.[/p]
        [p]– Most te jössz – mondod neki, és támadásnak indulsz az inge és a nyakkendője ellen. Már épp elátkoznád a gombjait, mire ő egyszerűen áthúzza a fején az inget. A cipő, a zokni, a gatya és az alsónadrág szerteszét repülnek a szoba sarkaiba. Végre érezheted a meztelen testét a tiédhez tapadni.[/p]
        [p]Egy árnyalatnyit zavarba jön, amikor elhúzódsz, hogy jobban szemügyre vedd, pedig neked kifejezetten tetszik vaskos felsőteste, szőrös mellkasa, erőteljes csípője. A bőre finom, a farka pedig nem is lehetne tökéletesebb: vastag és duzzadó. Odanyúlsz, köré fonod az ujjaidat, és megszorítod, mire Brunóból elfojtott nyögés tör ki.[/p]
        [p]A mellkasához hajolsz, és először megnyalod az egyik sötét mellbimbóját, utána a másikat. A gyönyörtől és a vágytól felmordul, majd amikor a fogaidat is beveted, egész teste erőteljesen megrándul, és a farka szó szerint beleugrik a tenyeredbe.[/p]
        [p]– Csak óvatosan, nőstény tigris, vagy ennek a műsornak hamar vége lesz… – lihegi. Átfordít a hátadra, és rád fekszik, keze a vállad mellett, fentről mosolyog le rád. Ekkor hirtelen átfut az agyadon: úristen, ez Bruno, [em]az[/em] a Bruno, ennyi év után! Újra megcsókol, nyelve mélyen a szádba hatol, és a tiédnek feszül.[/p]
        [p]Végigsimítja a combodat, te pedig megadóan utat engedsz neki. Felsóhajtasz, ahogy ujjai először csak súrolják a puncid redőit, majd óvatosan szétnyitják szeméremajkadat.[/p]
        [p]– Annyira nedves vagy… – mormolja halkan. – Megnézhetem?[/p]
        [p]Elpirulsz, de kérdése hallatán önkéntelenül újra elönti a forróság az öledet.[/p]
        [p]– Oké – suttogod. Hagyod, hogy a lábad közé térdeljen. Ujjaival gyengéden masszírozza a combod, te pedig a térdedet felhúzva teljesen kitárulkozol előtte.[/p]
        [p]Sosem szoktad így megmutatni magad rögtön, az elején, de Brunóval biztonságban érzed magad. A hosszú ismeretség megnyugtat, de a rengeteg meglepetés, amit tartogat, tűzbe hoz.[/p]
        [p]Széthúzza a szeméremajkaidat, ujjai könnyedén siklanak a fénylő nedvességben. Majd megérzed forró leheletét a puncidon. Nyelve finoman csúszik a szeméremajkaid közé, a nyílástól lassan fel a csiklód felé. Az őrjítő gyönyörtől felnyögsz, és megfeszül a tested, ahogy feldugja az ujját, és lágyan mozgatni kezdi benned.[/p]
        [p]A csiklódat nyalogatja, miközben az ujja ki-be jár, és meglepve veszed tudomásul, hogy a kétszeres ingerléstől nemsokára elélvezel. Ezzel valószínűleg ő is tisztában van, mert felkúszik, és melléd helyezkedik, de a keze közben a combod között marad.[/p]
        [p]Mielőtt még hiányolni kezdhetnéd a száját, a hüvelykujja már ott is van a csiklódon, és körkörös mozdulatokkal izgatni kezdi, miközben a másik ujja folyamatosan jár ki és be a puncid tocsogó nyílásán.[/p]
        [p]Duplán izgató az érzés, és a kívülről is, belülről is elárasztó heves gyönyör menthetetlenül átbillent a határon. Bruno óvatosan a nyakad alá bújtatja a karját, még pont időben, mielőtt az orgazmus végigzakatol a testeden. Görcsösen vonaglasz az ölelésében, a fejed lüktet, és szédülni kezdesz. Aztán kielégülten ellazulsz, elernyedsz, mint egy rongybaba.[/p]
        [p]Ahogy végre kinyitod a szemed, Bruno arca mindössze néhány centire van a tiedtől.[/p]
        [p]– Jól sejtem, hogy nem kellett megjátszanod magad? – mosolyog.[/p]
        [p]– Ha macska lennék, most dorombolnék. Várj, és veled mi lesz?[/p]
        [p]– Nincs gumi. És nem szeretném azzal elrontani a hangulatot, hogy elmegyek Mikey-tól kunyerálni egyet. Felkacagsz.[/p]
        [p]– Az tényleg elég nyomasztó lenne. Viszont pont van egy szabad kezem… – azzal már nyúlsz is impozáns méretű farka után. – Tudom, hogy ez elég kamaszos, de máshogy is megoldhatjuk…[/p]
        [p]Az egyik lábad átveted a derekán, hozzásimulsz, és a farkát szorosan felhevült ölednek nyomod.[/p]
        [p]Abban a pillanatban kicsapódik az ajtó, és meghallod Cee Cee eltéveszthetetlen rikácsolását.[/p]
        [p]– Mi a franc tart ilyen sokáig?[/p]
        [p]Beletelik egy pár másodpercbe, amíg Cee Cee-ben tudatosul a látvány: te és Bruno elterülve a földön, anyaszült meztelenül.[/p]
        [p]– Az isten szerelmére! – sikítja, és megragadja a félig teli rózsaszirmos kosarat. – Hát mindent nekem kell megcsinálni?[/p]
        [p]Röhögve botladoztok végig a folyosón, még az utolsó gombokkal meg cipzárral küzdve, de nagyjából már felöltözve.[/p]
        [p]– Utoljára akkor láttam Cee Cee-t így kikelve magából, amikor egyszer bajuszt rajzoltam a menyasszony Barbie-jának – jegyzi meg Bruno zihálva.[/p]
        [p]– Nagyon ért az időzítéshez – feleled.[/p]
        [p]– Mindjárt megőrülök – nyögi Bruno kétségbeesetten. – Alig bírok normálisan járni.[/p]
        [p]– Nem akarok ünneprontó lenni, de mégiscsak ez a húgod nagy napja. És elvileg én vagyok a koszorúslánya.[/p]
        [p]– Én meg nem szívesen ismerem be, de sajnos igazad van. Itt az idő, hogy visszamenjünk a többiekhez, de csak két feltétellel: az egyik, hogy megígéred, táncolsz velem egyet, különben még a végén azt hiszem, hogy csak álmodtam ezt az egészet. Aztán később táncolunk még egyet, kettesben, csak te meg én…[/p]
        [p]– Áll az alku – mondod, és egy nagy csókot nyomsz a szájára.[/p]
        [p]Bár, ha jobban belegondolsz, mint minden felelős, felnőtt nőnek, neked is van egy dugióvszered vészhelyzetre, és erős a csábítás, hogy inkább most azonnal folytasd kalandos felfedezőutadat Bruno testén. Nagyon rossz lány lennél, ha mégis berángatnád a szobádba egy gyors menetre? Vagy mégis inkább vissza kéne mennetek a fogadásra, és szépen kivárni, amíg eljön a ti időtök?[/p]
    </text>
    <next id="108">Ha elrángatod Brunót egy gyors menetre</next>
    <next id="112">Ha inkább visszamentek a fogadásra</next>
  </p>
  <p id="108" display="Elmész Brunóval egy gyors menetre">
    <text>
        [p]Lábaddal behúzod magatok után a hálószoba ajtaját. Ma este már másodszor mesterkedsz azon, hogy minél hamarabb kihámozd Brunót a ruhájából, de ő is legalább olyan elszánt, hogy lerángassa rólad a tiedet. Ez alkalommal már szó sincs arról, hogy zavarban lennétek egymás előtt meztelenül.[/p]
        [p]Újra csókolóztok, a nyelvetek összetapad, elfúlva nevettek, aztán Bruno az ágy felé tol, s te hanyatt vágódsz. Félig rajtad fekszik, és úgy csókol, mintha nem bírna elszakadni a szádtól. Végigsimítod a hátát, és szemtelenül a fenekébe markolsz.[/p]
        [p]– Ki gondolta volna, hogy a végén te kapsz el engem! – nevet a füledbe, mire te büntetésből jól megcsipkeded a fenekét és a vállát. Ezután a hátára fordítod, hogy jobban szemügyre vedd lenyűgöző farkát.[/p]
        [p]A derekára ülsz, kínzó lassúsággal csókolod, majd azt mondod:[/p]
        [p]– Ideje dél felé venni az irányt. Új kontinensek várnak felfedezésre…[/p]
        [p]Lassan lefelé tekergőzöl rajta. Időt szánsz rá, hogy megtaláld a megfelelő pozíciót, majd gyengéden a szádba veszed a farkát, és közben a kezeddel simogatni kezded, fel és le cirógatod, teljes hosszában. Bruno teste finoman meg-megrándul, miközben nagyokat nyög.[/p]
        [p]A kézmozdulatokat érzéki kis nyalások kísérik: a nyelved, mint a cicáé a tej felszínén, éppen csak meg-megkapja a pénisz forró, finom bőrét. Eközben a másik kezed felcsúsztatod a combja között, és markodba veszed a golyóit, gyengéden simogatod, masszírozod őket. Ezután ajkadat gondosan a makkja köré zárod, mintha éppen csókolózni készülnél vele, és nyelved hegyét óvatosan a tetején található kis bevágásba mártogatod.[/p]
        [p]Bruno teste mostanra már görcsösen vonaglik, a melled után nyúl, hogy megmarkolja, miközben te még egy centivel mélyebbre engeded őt a szádban, egyre erőteljesebben szopod, ide-oda forgatva, hogy minél inkább kiélvezhesse a szád nedvesen finom érintését.[/p]
        [p]– Ó, istenem – lihegi –, annyira közel vagyok, lassítsunk egy kicsit! Kelletlenül hagyod a farkát kicsusszanni a szádból, de a golyóit még mindig gyengéden szorítod.[/p]
        [p]– Ez fantasztikus volt – mormogja halkan –, fantasztikus vagy![/p]
        [p]Hihetetlen finomsággal gyúrogatja melledet, mire hamar veszed a lapot, és ágaskodó farkát gyengéden a melled közé szorítod, érzed a bőrödön forró lüktetését. Egymáshoz nyomja a melleidet, hogy jó szorosan közrefogják a farkát, majd a csípője lassú, kis lökésekkel mozogni kezd. Felsőtested hamar felveszi a ritmust, élvezed, ahogy a hímvessző fel- és alábukik a dekoltázsában.[/p]
        [p]Bruno légzése egyre szaporábbá és szaggatottabbá válik. Már túl késő, hogy elhúzódj, egy visszafojtott kiáltás és egy sor görcsös rángás kíséretében elmegy.[/p]
        [p]Úgy érzed magad, mint egy amazonkirálynő, ahogy mellé kuporodva az éjjeliszekrény tetejéről adogatod neki a papír zsebkendőket.[/p]
        [p]– Ezt most bóknak veszem – jegyzed meg kicsit később, mikor már úgy- ahogy magához tért.[/p]
        [p]– Nagyon is veheted annak – válaszolja Bruno feléd fordulva, és száját finoman a halántékodhoz dörgöli.[/p]
        [p]Lustán cirógatod a szőrt a mellkasán.[/p]
        [p]– Van egy jó hírem is: van egy óvszer a neszesszeremben, kifejezetten az ilyen vészhelyzetekre.[/p]
        [p]– Ez egyre jobb! De azt talán el kéne tennünk a fogadás utánra, amikor előttünk áll majd az egész éjszaka, hogy alaposan kiélvezzük azt a… táncot, amit beígértél nekem.[/p]
        [p]– Legyen úgy![/p]
    </text>
    <next id="112"></next>
  </p>
  <p id="110" display="Megtartod magadnak az igazságot">
    <text>
        [p]– Gyerünk, bökd már ki! – mondja Bruno. – Nem lehet akkora a baj.[/p]
        [p]– Pedig akkora – válaszolod –, hidd el.[/p]
        [p]Az ágyra ereszkedsz, Bruno melléd ül.[/p]
        [p]– Oké… közelítsük meg másként a dolgot. Ha én elárulok egy titkot, cserébe te is elmondod, mi jár a fejedben?[/p]
        [p]– Nem![/p]
        [p]Nevet.[/p]
        [p]– Én akkor is elmondok neked valamit. Tudtad, hogy éveken át rettenetesen beléd voltam esve?[/p]
        [p]A meglepetéstől majd leszédülsz az ágyról.[/p]
        [p]– De hát meggyújtottad a hajamat! És egy egész nyarat töltöttél azzal, hogy megpróbálj bekenni tehénszarral.[/p]
        [p]– Te tényleg ennyire nem értesz semmit? Egy tizenegy éves fiú így mutatja ki a szeretetét! Aztán titokban végig imádtalak egész középiskola alatt, de te a menő srácokkal randiztál, én meg csak a legjobb barátnőd szerencsétlen, dagadt bátyja voltam.[/p]
        [p]Meg vagy döbbenve. De mi van a barátnőjével? Vagy hamarosan exbarátnőjével, ha Lisa igazán beindul.[/p]
        [p]– Neked tényleg sose tűnt fel? – néz rád kérdőn.[/p]
        [p]– Ha őszinte akarok lenni, a tehénszar nem érte el a kívánt hatást…[/p]
        [p]– Na, és mi lenne az, ami elérné a kívánt hatást? – kérdezi kissé akadozó hangon, miközben egy hajtincsedért nyúl, és az ujja köré tekeri.[/p]
        [p]– És mi van Cattel? – kérdezed, magadban folyamatosan ismételgetve a mantrát: „nem mondom el neki, mit művelt Cat és Lisa, nem mondom el neki, mit művelt Cat és Lisa…”[/p]
        [p]– Miért, mi van vele?[/p]
        [p]– Ő a barátnőd![/p]
        [p]Bruno nagy szemeket mereszt rád, majd röhögésben tör ki.[/p]
        [p]– Ezt meg honnan veszed? Cat a legjobb barátom. És történetesen még meleg is. Felajánlotta, hogy elkísér, és így az anyám talán nem kerget az őrületbe. „Bruno, mikor találsz már végre magadnak egy rendes lányt?”, „Bruno, miért vagy még mindig egyedül?”, „Bruno, mikor házasodsz már meg? Tudod, hogy unokákat szeretnék?” Megőrülök tőle! De azt mégsem mondhatom neki, hogy talán örökre szingli maradok, mert vagyok annyira őrült, hogy ennyi idő elteltével is olyasvalakiről álmodom, aki még mindig csak egy idegesítő, tizenegy éves kölyöknek lát…[/p]
        [p]– Ó…[/p]
        [p]– Amúgy, nem vetted észre, hogy Cat teljesen be van indulva Lisára? Azóta nem szállnak le egymásról, amióta először találkoztak. Úgy értem, vak vagy, ha nem tűnt fel.[/p]
        [p]Nem is bánnád, ha az lennél. Mármint vak. Nézd csak meg, hogy összekuszálódtak a dolgaid Steve-vel is! Bár, ha jobban belegondolsz, egész nap nem is jutott eszedbe. Most viszont itt van ez az egész…[/p]
        [p]Zavartan vigyorogsz.[/p]
        [p]– Ez volt a titok, amit féltem elmondani neked! Ma láttam őket együtt, és fogalmam sem volt, hogy mitévő legyek….[/p]
        [p]Bruno feláll, elmosolyodik, és kinyújtja feléd a kezét.[/p]
        [p]– Gyere, át kell venned ezt a ruhát, mielőtt még valaki elhelyez rajtad egy vázát vagy egy pohár pezsgőt. Aztán visszamehetnénk a buliba. Talán még táncolni is fogsz velem…[/p]
        [p]Bólintasz, közben a pulzusod az egekbe szökik. Mikor lett ez a pasas ilyen végtelenül kedves?[/p]
    </text>
    <next id="112"></next>
  </p>
  <p id="112" display="Visszamész a fogadásra">
    <text>
        [p]Átmenetileg félreteszed a zavaró gondolatokat, és gyorsan belebújsz egy másik ruhába: fényes, fekete anyagból készült darab, diszkrét, magas nyakvonallal, viszont gyönyörű, mélyen kivágott háttal. Kapkodva megigazítod a sminked is, hátha sikerül eltakarni vöröslő arcodat.[/p]
        [p]Arra érsz vissza, hogy Tom és Jane épp átszelik a táncparkettet. Bruno a pár asztalánál vár rád: az arca nyomban felderül, ahogy megpillant.[/p]
        [p]Egy lassú szám kezdődik.[/p]
        [p]– Szabad? – kérdezi. Te bólintasz, ő pedig azonnal a karjába zár.[/p]
        [p]Lauren néninek sikerült Mikey-t a karmai közé kaparintani vagy fordítva – bárhogyan is, látszólag mindkettő örül, mint majom a farkának. Dominóék is lassúznak, közben egy rakás alig totyogó gyerek csimpaszkodik a lábukba, Cee Cee pedig gyanúsan nagy lelkesedéssel ragadja magával Tom apját.[/p]
        [p]Jane szeme kiguvad, ahogy meglát téged és Brunót táncolni, majd hatalmas mosoly terül szét az arcán.[/p]
        [p]– Ezt nem hiszem el! Sose hittem volna, hogy ti ketten összejöttök! Tom alaposan megpörgeti, majd nevetve elsuhannak mellőletek. Bruno a hajadba bújva kuncog.[/p]
        [p]– Ezek szerint a jövőben már nem hívhatlak Büdöskének.[/p]
        [p]– Hát, nem is tudom. Lassan már egész kellemes érzés, ha arra a sok tehénlepényre gondolok…[/p]
        [p]Mindketten felnevettek, és összedörgölitek az orrotokat.[/p]
        [p]– Ebben az esetben talán még az indokolatlanul durva bánásmódot is kész vagyok elnézni, amit az Action Man-figuráimmal szemben alkalmaztál.[/p]
        [p]– Bruno, pofa be, és csókolj meg![/p]
        [p class="end"]VÉGE[/p]
    </text>
    <victory/>
  </p>
  <p id="113" display="Jane közli, hogy az esküvő le van fújva">
    <text>
        [p]– Nem lesz esküvő! – jelenti be Jane.[/p]
        [p]Cee Cee üvölteni kezd. Szó szerint, teli torokból üvölt. Még a sokat látott Lauren néni is meghökken.[/p]
        [p]Odamész, hogy átkarold Jane-t.[/p]
        [p]– Annyira sajnálom! Biztos vagy benne, hogy ezt akarod? Jane elmosolyodik.[/p]
        [p]– Gyertek velem! Mindannyian![/p]
        [p]Cee Cee-re olyan pánikroham tör rá, hogy egy barna papírzacskóba kell lélegeznie. Mindannyian megindultok Jane nyomában, ki az épületből, ahol már ott vár Tom. Rég láttad ilyen boldognak. Az esküvői autó mellett áll, aminek a következő feliratot fújták a hátsó szélvédőjére: NEM HÁZASOK.[/p]
        [p]– Szóval együtt maradtok? – kérded Jane-t. Bólint, mire elönt a megkönnyebbülés.[/p]
        [p]Még az az egy centi vastag alapozóréteg sem takarja el Cee Cee beteges sápadtságát. Nehezen tud megszólalni.[/p]
        [p]– De… de… de hát a rengeteg munkám! A virágok! A menü! Hónapokba telt, mire mindent megszerveztem! A galambok! Van fogalmatok róla, milyen nehéz manapság fehér galambokat szerezni az esküvői szezon alatt, amióta az állatvédők keze mindenhova elér? És az egyedi angyal alakú gyertyatartók Baliról?! Hogy [em]teheted[/em] ezt velem?[/p]
        [p]Jane megingathatatlan.[/p]
        [p]– Ne vedd sértésnek, Cee Cee, igazán értékelem a kemény munkádat, de ez az egész… annyira nem én vagyok! És Tom sem – Jane rövid szünetet tart. – De a nászút már ki van fizetve, úgyhogy azt azért nem akarjuk hagyni kárba veszni.[/p]
        [p]Cee Cee elhaló hangon mond még valamit az arannyal befuttatott teamécsesekről, majd sírva fakad.[/p]
        [p]– Cee Cee, kérlek, próbáld megérteni, hogy így döntöttünk. Mi ezt akarjuk – magyarázza neki Jane. Még dob néhány búcsúcsókot a tömegnek, majd nagy vidáman bemászik az autóba.[/p]
        [p]A vendégsereg – legtöbbjük már teljes puccba vágva – a kocsifelhajtón gyülekezik, hogy integessen a hamarosan induló párnak. Jane anyja a férje vállán zokog.[/p]
        [p]Tom nagyokat dudál, majd a gázra lép, a kipörgő kerekek felverik a kavicsot.[/p]
        [p]Amikor végre eltűnnek a távolban, csend telepszik a násznépre. Elsőnek Mikey szólal meg:[/p]
        [p]– Kaja van, pia van, zene van. Kár lenne nem kihasználni az alkalmat![/p]
        [p]Cee Cee fájdalmasan felordít, majd a tó felé iramodik, botladozva, ahogy a cipője sarka a fűbe akad és a nedves földbe süllyed.[/p]
        [p]– Na, mit mondasz? – fordul hozzád Mikey. – Kezdődhet a buli?[/p]
    </text>
    <next id="115">Ha csatlakozol Mikey-hoz, hogy átmulassátok az éjszakát</next>
    <next id="122">Ha inkább Cee Cee után mész</next>
  </p>
  <p id="115" display="Úgy döntöttél, Mikey-val tartasz, és átmulatjátok az éjszakát">
    <text>
        [p]Ajjajjaj![/p]
        [p]A reggeli nap kíméletlenül tűz be az ablakon, lassan, hunyorogva nyitod ki a szemed. A fejed úgy zúg, mintha egy egész méhraj lakna benne. Ölni tudnál egy pohár vízért.[/p]
        [p]Várjunk csak… ez a szoba kicsit sem ismerős! Jóval nagyobb, mint a tied. A több váza liliomból és a szőnyegbe beletaposott rózsaszirmokból arra következtetsz, hogy ez csak az esküvői lakosztály lehet. A nászágyon fekszel, hatalmas párnák és paplanok között.[/p]
        [p]Mit keresel itt? Ennél is izgalmasabb kérdés, hogy vajon mibe keveredtél tegnap este. Azt tisztán fel tudod idézni, hogy ittál valamit Mikey-val a bárban, ahol aztán csatlakozott hozzátok Declan atya, Cee Cee, Bruno, Lisa és még néhányan a vendégek közül. Mikey elhozott magával egy dél-afrikai likőrt, amit a legutóbbi útján szerzett, és mindannyian bedobtatok belőle egy-két pohárral.[/p]
        [p]Vannak elmosódott emlékfoszlányaid valami lassúzásról Cattel és Lisával a [em]Careless Whisper[/em] című számra, aztán még az is dereng, hogy volt egy kis kánkánozás, amibe egy csomóan beszálltak, többek között Declan atya, Mikey, Bruno, Lauren néni és JD is.[/p]
        [p]Ez minden.[/p]
        [p]Beletúrsz kócos, baracklikőrszagú hajadba, de valamiben elakad az ujjad. Bal kezeddel kiveszed, hogy óvatosan szemügyre vedd az ismeretlen tárgyat.[/p]
        [p]A francba… valami aranylik a gyűrűsujjadon. Jane jegygyűrűje![/p]
        [p]Hirtelen megjelenik egy homályos emlékkép arról, ahogy éppen vihogva kimondod az igent.[/p]
        [p]Ijedtedben összerándulsz, amikor valaki lehúzza a vécét. Visszafojtott lélegzettel várod, hogy ki fog előkerülni a fürdőszobából.[/p]
    </text>
    <next id="117">Ha Mikey az</next>
    <next id="119">Ha Bruno az</next>
  </p>
  <p id="117" display="Mikey jön ki a fürdőszobából">
    <text>
        [p]Nyílik az ajtó, és Mikey lép a szobába, egy női bugyinak tűnő valamin kívül nem visel mást.[/p]
        [p]Jaj, istenem! Jaj, ne! Lehetséges, hogy részegen hozzámentél a világ legnagyobb nőcsábászához? A pali mellett Tiger Woods tibeti szerzetesnek tűnne! És ráadásul női fehérneműben van, ami a színéről ítélve – rikító rózsaszín – még csak nem is a tied![/p]
        [p]– Reggelt – mondja, miközben ujjaival lazán átfésüli a haját. – Rendelnél nekem egy vödör kávét a szobaszolgálattól?[/p]
        [p]Leesik az állad.[/p]
        [p]– Mikey! – hallatszik váratlanul egy női hang a fürdőszobából. Lauren néni libben ki az ajtón, egy szál sárga pólóban.[/p]
        [p]– Jó reggelt, kedvesem – veti oda neked a legnagyobb természetességgel, közben nagyokat ásítozik és nyújtózkodik, mintha az égvilágon semmi probléma nem volna az adott helyzettel. Mikey alsóneműjére pillant. – Rossz fiú! Hát ezért nem találtam a bugyogómat![/p]
        [p]Mikey-ról Lauren nénire nézel, majd ismét Mikey-ra.[/p]
        [p]– Ne haragudj, felébresztettünk? – néz rád kérdőn a néni. – Mikey és én fürödtünk egyet. A jakuzzinak sosem tudok ellenállni. Emlékeztet a régi időkre, amikor az egyik Stones-turnét követően Mick, Brian, Marianne és én eltöltöttünk egy vad hétvégét a Chateau Marmont-ban.[/p]
        [p]Felemeled a kezed, és megbillegeted a gyűrűsujjadat:[/p]
        [p]– Tudtok erre valamilyen magyarázatot?[/p]
        [p]– Ragaszkodtál hozzá, hogy te vigyázz rá – válaszolja Lauren néni. – Előtte Mikey-nál volt, de ő azzal fenyegetőzött, hogy berakja tétbe, amikor vetkőzős pókert játszottunk, te meg nem bírtad abbahagyni a vihogást, és folyamatosan azt hajtogattad, hogy „én nem, én nem”.[/p]
        [p]– Vetkőzős pókereztem?[/p]
        [p]– És még mi minden egyebet csináltál, kedveském! – válaszolja Lauren néni, majd Mikey-hoz fordul. – Kész vagy a harmadik körre? Olyan jó meleg a víz – odaint neked, azzal visszasiet a fürdőszobába. Mikey kicsit zavarban van.[/p]
        [p]– Azt hiszem, emberemre találtam – elindul a fürdő felé, de még visszafordul: – Tegyél meg nekem egy szívességet! Legközelebb próbálj meg egy kicsit halkabb lenni! Rettenetesen hasogat a fejem![/p]
        [p]– Én? – nézel rá csodálkozva.[/p]
        [p]Bólint.[/p]
        [p]– Rettenetes, hogy a múlt éjszaka mit műveltetek ti ketten...[/p]
        [p]– Ketten? Hogy érted, hogy „ti ketten”?[/p]
        [p]Váratlanul megmozdul melletted a kupac ágynemű.[/p]
        [p]A torkodban ver a szíved. Lerántod a takarót, hogy megnézd, ki is fekszik melletted. Egy kócos, fekete hajú férfi néz fel rád ásítozva.[/p]
        [p]Bruno az.[/p]
        [p]Hirtelen beugrik az egész. A póker után Lisa és Cat leléptek, és otthagytak téged Brunóval kettesben, aki elmagyarázta neked, hogy ő és Cat csak barátok, és felvetette, hogy hiba lenne az üveg pezsgőt az esküvői lakosztályban kárba veszni. Aztán…[/p]
        [p]Bruno pajzán vigyorral az arcán átveti rajtad a karját.[/p]
        [p]– Jöhet az ötödik menet?[/p]
        [p class="end"]VÉGE[/p]
    </text>
    <victory/>
  </p>
  <p id="119" display="Bruno jön ki a fürdőszobából">
    <text>
        [p]Bruno sétál ki a fürdőszobából, törülközővel a derekán.[/p]
        [p]Mit tettél?[/p]
        [p]– Jó reggelt – üdvözöl pajkos vigyorral. Nagyot nyelsz.[/p]
        [p]– Te, Bruno… az éjszaka… mi ketten… csináltuk… azt?[/p]
        [p]– Mit csináltunk?[/p]
        [p]Most tényleg megvárja, míg lebetűzöd?[/p]
        [p]Az ajtó hirtelen kicsapódik, és belép Lisa.[/p]
        [p]– Meglepetés! – kiáltja egy tálca narancslével, pirítóssal és egy kis tojással a kezében. – Úgy gondoltam, rátok férne egy rendes reggeli. Mindketten alaposan beálltatok az éjjel.[/p]
        [p]Leteszi a tálcát az erkélyen az asztalra.[/p]
        [p]– Te, Lisa – súgod oda neki –, attól tartok, hogy elkövettem egy hatalmas… Ismét nyílik az ajtó, és belép Cat egy kávéskannával a kezében. Meghűl a vér az ereidben. Mégis mi ez az egész? Habogni kezdesz a törülközőjében álldogáló Brunóra mutogatva.[/p]
        [p]– Cat, én tényleg meg tudom magyarázni![/p]
        [p]De pontosan mit is akarsz mondani neki? Hogy megeshet, tegnap éjjel véletlenül hozzámentél a pasijához feleségül?[/p]
        [p]– Hát itt vagy, szépségem – szól Lisa, és Cathez lép, hogy elvegye tőle a kannát, majd kezét a nyaka köré fonja, és sóvárogva megcsókolja. – Mit szólnál, ha úsznánk egyet?[/p]
        [p]Brunóra pillantasz, akit látszólag egy kicsit sem zavar, hogy a barátnője történetesen Lisával csókolózik.[/p]
        [p]– De hát te és Cat nem egy pár vagytok? – kérdezed tőle.[/p]
        [p]Lisa rád förmed.[/p]
        [p]– Te tényleg totál nem voltál képben tegnap éjjel, mi? Cat és Bruno csak barátok![/p]
        [p]– Aha – más nem jön ki a torkodon. Közben azon merengsz, vajon még mi minden kerülte el a figyelmedet, és egyáltalán mi történt az éjszaka? Cat és Lisa nevetgélve hagyják el a szobát.[/p]
        [p]Magadra tekersz egy lepedőt, és a naptól hunyorogva kilépsz az erkélyre, hogy csatlakozz az asztal mellett ülő Brunóhoz.[/p]
        [p]– Szóval, hogyhogy mind a ketten itt kötöttünk ki? – kérdezed.[/p]
        [p]Bruno tölt neked egy pohár narancslét, majd vajat ken egy pirítósra, mintha legalábbis hatvan éve házasok lennétek.[/p]
        [p]– Hol vesztetted el a fonalat?[/p]
        [p]– Hát… arra emlékszem, hogy egy csomóan táncoltunk… Belekortyolsz a dzsúszba, gyógyító nektár a száraz torkodnak.[/p]
        [p]– Bruno… múlt éjszaka… te meg én… mi…?[/p]
        [p]Bruno mosolyogva megrázza a fejét.[/p]
        [p]– Ahhoz túl rossz állapotban voltál. Mint mindannyian. Annyi történt, hogy miután mindenkinek egyenként szerelmet vallottál a teremben, kirángattál magaddal onnan, azzal, hogy itt az ideje a számla kiegyenlítésének.[/p]
        [p]Ez egyáltalán nem hangzik jól.[/p]
        [p]– Folytasd![/p]
        [p]– Kimentünk a közeli mezőre, és beleborítottál egy tehénlepénybe. Muszáj volt lezuhanyoznom, de mivel egyikünk sem találta a szobája kulcsát, így idekeveredtünk. Ez legalább nyitva volt.[/p]
        [p]Ekkor eszedbe jut a gyűrű. Felemeled a kezed.[/p]
        [p]– Várjunk csak… és mi van ezzel?[/p]
        [p]– Ja! A tehénlepényes incidens után azt mondtad, többé nincs harag, aztán meggyőzted Mikey-t, hogy adja oda neked Jane gyűrűjét, és ragaszkodtál hozzá, hogy Declan atya összeadjon minket.[/p]
        [p]– Én?[/p]
        [p]– Igen, te.[/p]
        [p]– Miért nem akadályoztad meg?[/p]
        [p]– Ne aggódj! Nem hivatalos. Csak poén volt az egész.[/p]
        [p]Arcodat a tenyeredbe temeted, és kikukucskálsz az ujjaid közül.[/p]
        [p]– És nem hivatalos nászéjszakát is tartottunk? Bruno jóízűen beleharap egy pirítósba.[/p]
        [p]– Még nem, de csak délben kell elhagyni a szobát…[/p]
        [p class="end"]VÉGE[/p]
    </text>
    <victory/>
  </p>
  <p id="122" display="Cee Cee után mész, hogy megvigasztald">
    <text>
        [p]Ott találod Cee Cee-t egy fa alatt, a fűben kuporogva. Arcát a karjára hajtja, válla rázkódik a hangtalan zokogástól.[/p]
        [p]Fogalmad sincs, mit csinálj. Még sose láttad őt ilyen állapotban. Mint a legtöbb irányításmániás, Cee Cee sem ontja a könnyeket, inkább csak törölgeti a szemeit.[/p]
        [p]– Ó, Cee Cee, ne vedd ennyire a szívedre! – vigasztalod.[/p]
        [p]Arcát még mindig a karjába temetve, elcsukló hangon magyarázni kezd.[/p]
        [p]– Én csak azt szerettem volna, hogy a húgomnak legyen a legtökéletesebb esküvője a világon.[/p]
        [p]– Biztos vagyok benne, és baromi jó munkát végeztél, tényleg! Szerintem csak arról van szó, hogy Jane most kezd rájönni, mit is akar valójában.[/p]
        [p]– Tudom, és annyira örülök a boldogságának. Azt hiszem, részben ezért is sírok. Meg azért is, mert már hetek óta nem aludtam. Azok a kurva galambok! Én többet stresszeltem az esküvő miatt, mint Jane…[/p]
        [p]Felemeli a fejét, és rád néz. A szeme könnyektől párás, de látod, hogy a sminkje nem kenődött el. Jellemző Cee Cee-re: a szempillaspirálja természetesen vízálló.[/p]
        [p]– Na, Cee Cee, ne sírj már! – odahajolsz hozzá, és letörlöd az éppen legördülő könnycseppet az arcáról. – Hé, így el fog kenődni a szemfestéked, kár lenne a szép kis pofidért.[/p]
        [p]– Tényleg úgy gondolod, hogy szép vagyok?[/p]
        [p]Vizslatni kezded az arcát. Gyakorlatilag gyerekkorotok óta ismered őt, együtt nőttetek fel, a vonásai annyira megszokottak számodra, hogy csak most jössz rá, úgy igazán sosem nézted meg. Az arccsontja íve és az apró kis nevetőráncok a szeme csücskében eddig elkerülték a figyelmedet.[/p]
        [p]– Igen, nagyon is úgy gondolom – válaszolod. – Elképesztő szemed van.[/p]
        [p]– Most biztosan azt hiszed, egy hülye picsa vagyok. Tudom, hogy egész hétvégén egy szörnyeteg voltam, és összevissza dirigáltam mindenkinek.[/p]
        [p]– Lehet, hogy egy kicsit átmentél szörnyetegbe, de ezért nem okolhat senki.[/p]
        [p]Muszáj, hogy az ember egy kicsit parancsolgató és követelődző legyen, különben lehetetlenség lenne megszervezni egy ilyen esküvőt![/p]
        [p]Leülsz Cee Cee mellé, átkarolod, és megsimogatod a haját. Odadugja az arcodhoz az arcát, érzed a szája melegét és a könnyektől ragacsos bőrét. Az ölelés természetesen teljesen plátói, de mégis libabőrös leszel, mintha valami több rejtőzne a felszín alatt.[/p]
        [p]Cee Cee elhúzza az arcát, te lehunyod a szemed. Mindketten érzitek, hogy valami történik köztetek, kölcsönös megértés vagy talán kölcsönös várakozás. Ez az egész esküvői őrület csak arra volt jó, hogy mindenki teljesen kiforduljon önmagából. Jól tudod, hogy Cee Cee heteró, ahogy te magad is az vagy, de mégis van valami megnyugtató a közelségében, valami ellenállhatatlan a sebezhetőségében… Meg akarod szabadítani minden fájdalmától.[/p]
        [p]Most te fordulsz az arca felé, hogy nyomj egy puszit a szája mellé. Nem tudod, hogy véletlenül vagy szántszándékkal, de váratlanul feléd fordul, és telibe csókoljátok egymást.[/p]
        [p]Pár másodperc múlva már mindkettőtök nyelve kíváncsian puhatolózik a másik szájában. Az érzés meglepően édes, nem hasonlít semmihez, amit eddig ismertél. Szokatlanul lágy és simulékony az ajka.[/p]
        [p]Nyelveddel körbejárod az övét, bár mindketten elég bizonytalanok vagytok – ahogy elnézed, ez az élmény éppolyan új az ő számára is, mint neked. Az érzés óhatatlanul magával ragad, és nem is vagy egyedül ezzel.[/p]
        [p]Hátradőlsz a fűben, Cee Cee pedig melléd heveredik. Továbbra is csókolóztok, közben ujjaitokkal lassan felfedezitek egymás arcát, a másik szájának, nyakának ívét. Cee Cee végigsimítja a ruhád elejét. Bármennyire is akarod, hogy megérintsen, falat von közétek a ruhád merev anyaga.[/p]
        [p]– Ez a ruha megfojt! – mondod zihálva, és felülsz. – Ne haragudj, Cee Cee, tudom, hogy ez az esküvő egyébként sem az életed főműve, de el kell ismerned: ezek a ruhák egyenesen katasztrofálisak. A tied még csak-csak áll rajtad valahogy, de az enyém finoman szólva sérti a szemet![/p]
        [p]Meglepve néz rád, egy pillanatig attól tartasz, hogy megint pityeregni kezd, de szerencsére ehelyett felnevet.[/p]
        [p]– Teljes kudarc ez az esküvő – ismeri el.[/p]
        [p]Kacagva dőltök hátra a fűben, és hamarosan ismét csókolóztok. Hátranyúlsz, és lehúzod a ruhád cipzárját, hogy kiszabadulj a kényszerzubbonyból. Ő is lehúzza a sajátját, és nagy küzdelem árán kihámozzátok egymást a ruharengetegből. Ott fekszetek egymás mellett bugyira vetkőzve.[/p]
        [p]– Mi van, ha valaki meglát? – kérdezi Cee Cee bizonytalanul, és elhúzódik tőled.[/p]
        [p]– Inkább lássanak így, mint abban a horrorisztikus göncben – válaszolod.[/p]
        [p]– Még sosem csináltam ilyesmit – mondja tágra nyílt szemmel.[/p]
        [p]– Én sem – sóhajtod, miközben Cee Cee bizonytalanul a melledhez nyúl, a tenyerébe veszi, simogatni kezdi. A mellbimbód azonnal megkeményedik kíváncsi érintésére. Keze lassan siklik egyre lejjebb a testeden, érzed ujjait a bugyidon kívül, majd belül, ahogy a vénuszdombodat simogatják, miközben nyelvetek gyengéden egymás szájának zugaival ismerkedik.[/p]
        [p]Félénken te is végigsimítod a testét, ami olyan finom és puha, hogy szíved szerint jó mélyen beletemetkeznél. Amikor forró öléhez érsz, nagy meglepetésedre csipkét tapintasz – pedig Cee Ceet egyértelműen pamutos lánynak képzelted volna –, de úgy látszik, nem ez az egyetlen dolog, amiben rosszul ítélted meg őt.[/p]
        [p]A csipkén át érzed, milyen meleg és nedves. Ujjhegyeiddel csiklója felfedezésére indulsz. Elsőre csak halk nyögés jelzi, hogy megtaláltad, amit kerestél, majd tisztán érzed, ahogy lüktetni kezd az ujjbegyeid alatt.[/p]
        [p]Követve példádat Cee Cee is megkeresi és masszírozni kezdi a te csiklódat. Reszketsz a földöntúli gyönyörtől. Most rajta a sor, hogy megtegye a következő lépést: ujját gyengéden a puncidba dugja. – Igen – nyögöd a szájába biztatón, nehogy abbahagyja, majd te is teste lágy, forró középpontjába siklasz az ujjaddal. Elfojtott, kéjes sikollyal üdvözli az érzést, ahogy mélyen beléhatolsz.[/p]
        [p]Cee Cee szája a nyakadhoz tapad, te pedig körmeiddel óvatosan végigsimítod háta selymes bőrét. Hatalmas sóhajok közepette fürdőztök az új, izgalmas élményben. Még sosem éreztél az övéhez fogható forró, nedves csókot a bőrödön. Teste annyira hasonlít a tiedhez, hogy pontosan tudod, hova nyúlj és miként, hogy valósággal összeránduljon a gyönyörűségtől.[/p]
        [p]Még egy ujját beléd dugja, majd egy harmadikat is, és ezt te is hamar viszonzod. Reménykedsz, hogy ő is ugyanazt a mélységes gyönyört érzi, mint te, miközben ágyékoddal egyre mohóbban mászol a tenyerébe. Erről aztán meg is bizonyosodsz, amikor ujjad ismét teste legfinomabb pontjára vándorol, és Cee Cee remegve felkiált:[/p]
        [p]– Ó, istenem… ó, istenem![/p]
        [p]Amikor elélvez, a te lábad is reszketni kezd, és olyan heves orgazmusban rándul össze a puncid az ujjai körül, ami a Richter-skála szerint legalább 8,9 tizedes erősségű rengéshez volna fogható.[/p]
        [p]Elterültök a füvön, és elmerültök a fölétek magasodó fa tarka lombkoronájának látványában. Miután kifújtátok magatokat, újra egymás felé fordultok, és Cee Cee arcába lógó hajtincsét a füle mögé simítod.[/p]
        [p]– Jobb egy kicsit? – kérdezed.[/p]
        [p]– Sokkal jobb, őszintén szólva… – válaszolja. – Most mi jár a fejedben?[/p]
        [p]– Hogy ez, ami itt történt, köztünk, remélem, köztünk is marad… – válaszolod.[/p]
        [p]– Olvasol a gondolataimban. Azt hiszem, itt az ideje, hogy visszamenjünk az esküvőre… vagy akármi is lett belőle.[/p]
        [p]– Menjünk! Ölni tudnék egy szelet tortáért – mondod, miközben feltápászkodsz a fűből, hogy valahogy visszarángasd magadra a ruhád.[/p]
        [p]– Hát, nagy szerencséd van – válaszolja Cee Cee, miközben egy levelet szed ki a hajadból –, véletlenül ismerem az esküvőszervezőt.[/p]
        [p]Visszaindultok a ház felé. Kifejezetten nyugodtnak és kisimultnak érzed magad, és meglepő módon már a ruha sem szorít annyira. A teremből szól a zene, és dugig van emberekkel. Megálltok az ajtó előtt, és Cee Cee-re nézel. Idegesen próbál lazítani a ruhája fűzőjén, miközben a melle majd kibuggyan belőle, és a gumírozás már teljesen elszorította a vérkeringését. Nagyon is ismerős számodra ez az érzés. Ekkor jössz rá: Cee Cee a te ruhádat viseli![/p]
        [p class="end"]VÉGE[/p]
    </text>
  </p>
  <p id="126" display="Egyedül mész az esküvőre">
    <text>
        [p]– Az első kört én fizetem! – jelenti ki Lisa.[/p]
        [p]– Én egy martinit kérek – mondod, majd eszedbe jut a förmedvény koszorúslányruhád, és helyesbítesz. – Dupla martinit, az olajbogyó kimaradhat.[/p]
        [p]Jó sok alkohol kell majd ahhoz, hogy nyilvánosan hajlandó legyél viselni azt a göncöt![/p]
        [p]– Örülök, hogy nem hoztál magaddal pasit, és annak is, hogy egy nappal hamarabb jöttünk – mondja Lisa, akinek sikerült meggyőznie, hogy vegyél ki egy nap szabadságot, és tartsatok egy esküvő előtti stresszoldó csajbulit. Alighogy megérkeztetek a helyszínre, egy vidéki kúriába, Lisa máris taxit hívott, és elrángatott magával az egyik közeli hotel bárjába.[/p]
        [p]– Hát, igen, korai lett volna Steve-et kiszolgáltatni Jane családjának, és ott van az a koszorúslányruha is hozzá! Túl sok lett volna neki ez a hétvége. Tuti, hogy hazáig meg sem állt volna.[/p]
        [p]– Szerintem egyszerűen csak próbálj meg kikapcsolni. Rád fér, hogy egy kicsit kirúgj a hámból. Aztán, ha hazamész, és kiderül, hogy ez a Steve fiú „az igazi”, akkor legalább tudod, hogy már kiélted a vadállati hajlamaidat. Nézz csak körül, ezen a helyen valósággal hemzsegnek a pasasok! A szinglik mennyországába kerültél.[/p]
        [p]Körbenézel a bárban. Egyre csak gyűlnek az emberek.[/p]
        [p]– Ezért akartál [em]ide[/em] jönni, és nem a mi hotelünk bárjába, mi?[/p]
        [p]– Aha, itt senki sem ismer minket! Azt csinálunk, amit akarunk.[/p]
        [p]– Miből gondolod, hogy ezek az emberek mind egyedülállók?[/p]
        [p]– Ne viccelj! Hosszú hétvége van, és ötven kilométeres körzetben csak esküvőket tartanak. Ezen a helyen csak úgy nyüzsögnek az olyanok, akik jól akarják érezni magukat ma este, anélkül hogy bármire is emlékeznének belőle holnap reggel. Az esküvők furcsa hatással vannak az emberekre: ilyenkor mindenki csupa olyan dolgot csinál, ami normális esetben eszébe se jutna. Szerintem érzik az elköteleződés szagát a levegőben, és betojtak, hogy egyszer majd rájuk is sor kerül. Ez olyan, mint amikor valaki, mondjuk, egy életveszélyes baleset után bepánikol, hogy nem élt még eleget, és mindenféle erkölcstelen szexuális kalandba bonyolódik.[/p]
        [p]– Örömmel látom, hogy számodra egy és ugyanaz örök hűséget fogadni valakinek, mint túlélni egy súlyos balesetet.[/p]
        [p]– Nem tehetek róla, épp ilyen passzban vagyok.[/p]
        [p]– Te mindig ilyen passzban vagy. És ha már a témánál vagyunk, ne nézz oda, de szerintem az a nő ismer…[/p]
        [p]Lisa már fordítja is a nyakát.[/p]
        [p]– Mondtam, hogy ne nézz oda! – pisszensz rá.[/p]
        [p]– A vörös vagy a barna?[/p]
        [p]– A vörös. Folyamatosan minket néz.[/p]
        [p]Lisa odaint neki.[/p]
        [p]– Tudod, ki ez? – kérdezed csodálkozva.[/p]
        [p]– Soha életemben nem láttam. De nincs sok időm holnap reggelig, hogy helyrehozzam ezt a végzetes mulasztást![/p]
        [p]– Nem is értem, hogy csinálod. Nekem még soha nem volt egyéjszakás kalandom.[/p]
        [p]– Micsoda? – Lisa őszintén meg van lepve. – Soha?[/p]
        [p]Megrázod a fejed.[/p]
        [p]– Soha.[/p]
        [p]– Fogalmad sincs, mit hagytál ki! Van ezekben a kalandokban valami hihetetlenül felszabadító. Nem kell aggódnod a másnap miatt, vagy hogy mi lesz később, felhív-e vagy sem, meg ilyesmi. A szex pedig szinte mindig isteni.[/p]
        [p]– Nem arról van szó, hogy nem akartam… csak valahogy sosem volt rá alkalmam.[/p]
        [p]– Hát, ha itt sem sikerül megdugatni magad, akkor az lesz a legjobb, ha hazamész, beszerzel öt macskát meg egy nagyibugyit, és leülsz sorozatokat nézni. Na, ki tetszik?[/p]
        [p]Körbenézel. Az egyik sarokban egy csapatnyi pasi hangoskodik, de egyikük sem tűnik túl vonzónak – az egyik szobalánykosztümöt visel, és gagyi műanyag bilincs lifeg a bokáján.[/p]
        [p]– Hozzá mit szólsz? – kérdezi Lisa egy magányosan üldögélő férfi felé biccentve.[/p]
        [p]Idősebb nálad, és árad belőle a laza magabiztosság, látszik, hogy ki van békülve önmagával. Sötét farmert és vászoninget visel. Kopasz, de az a szexi fajta, nem a szegény, kopaszodó, idióta nagybácsitípus. Állán világos, kissé őszbe hajló borosta. Nem tudod megállapítani, hogy a kopasz feje vagy a gyűrött arca miatt, de határozottan van benne valami Bruce Willis-es.[/p]
        [p]– Nem rossz – vonod meg a vállad.[/p]
        [p]– Bár én nem a te csapatodban játszom, de őt tuti elvinném – mondja Lisa.[/p]
        [p]– Oké, a pasi szexi, és egyedül van. De honnan tudod, hogy nem egy sorozatgyilkos vagy ami még rosszabb, jogász?[/p]
        [p]– Nem azt mondtam, hogy menj hozzá feleségül, és szülj neki gyerekeket, basszus! Még csak lefeküdnöd se kell vele, ha nem akarsz! De mi bajod lehet abból, ha odamész köszönni? Figyelj és tanulj! – azzal Lisa feláll, és elindul.[/p]
        [p]– Hé, nem úgy volt, hogy ma csajos estét tartunk? – ragadod meg a karját.[/p]
        [p]– Miért, ha nem tévedek, ő ott nagyon is egy csaj – mondja Lisa a vöröske felé intve a fejével.[/p]
        [p]– Ne, Lisa, gyere vissza! Utállak! – szólsz utána, de már félúton van a pasi felé. Elpirulsz szégyenedben, amikor látod, hogy Lisa beszédbe elegyedik vele. A férfi rád pillant, majd vissza Lisára, és hangosan felnevet. Amikor mosolyog, még vonzóbb. Szexi kis nevetőgödröcskéi vannak, és két markáns, mély ránc indul az orra tövéből a szája csücske felé. Nem kínzod magad tovább, inkább a martinidra fókuszálsz.[/p]
        [p]Mire ismét összeszeded a bátorságodat, hogy odanézz, a pasi már nincs az asztalánál, Lisa pedig a vöröskével cseveg. Megkönnyebbüléssel vegyes csalódást érzel. Lehet, hogy házas volt a pali, de az is lehet, hogy egyszerűen csak nem jöttél be neki.[/p]
        [p]Ismét eszedbe jut az a förtelmes koszorúslányruha. Mit képzelt Jane? Csakis az esküvő előtti hisztériájával magyarázható a választása. Ez a te szerencséd! Amikor bekattan, az ízlését veszti el először. És lám, ez az eredménye. De emellett még egy gondolat motoszkál a fejedben. Tom... A vőlegénye. Tényleg kedveled – édes, közvetlen fickó, ami a munkájában sem nem hátrány, hiszen állatorvos –, de valamiért mégsem vagy egészen biztos benne, hogy ő a megfelelő társ Jane számára. Kicsit olyan… hát… túlságosan kiszámítható.[/p]
        [p]– Nem tudom eldönteni, miért iszol. Azért, hogy feledj, vagy azért, hogy emlékezz? Mindenesetre remélhetőleg ez meghozza a várt hatást.[/p]
        [p]A Bruce Willis-hasonmás áll melletted, egyik kezében egy pohár martinival – olajbogyó nélkül –, a másikban egy whiskyvel. Közelről még jobban néz ki. Az imént úgy vélted, hogy jobban tetszik, amikor mosolyog, de most, ahogy komoly arccal ott áll előtted, rájössz, hogy így jön be neked igazán.[/p]
        [p]– Azt hiszem, feledni akarok. És te?[/p]
        [p]– Egy kicsit mindkettőt. Nem bánod, ha csatlakozom?[/p]
        [p]Az üres szék felé intesz melletted. Nem tudod eldönteni, hálás légy-e Lisának a szíves együttműködésért, vagy inkább orrba vágd érte.[/p]
        [p]– Pasiügy? – kérdez rá.[/p]
        [p]– Olyasmi. De nem az én pasimról van szó, hanem a legjobb barátnőm vőlegényéről.[/p]
        [p]– Hát, akkor tiszta szerencse, hogy nem neked kell hozzámenni.[/p]
        [p]Ebben van igazság.[/p]
        [p]– Szóval, mivel győzött meg a barátnőm, hogy idegyere?[/p]
        [p]– Azt mondta, hogy már csak huszonnégy órád van hátra, és az utolsó kívánságod az, hogy beszélgethess velem.[/p]
        [p]– Ezért még megölöm! – bosszús pillantást vetsz Lisa irányába, aki láthatóan jól halad a vöröskével.[/p]
        [p]– Ha addig élsz is?[/p]
        [p]Összenevettek.[/p]
        [p]– Akkor, mire igyunk? Már azon kívül, hogy igazából nem halok meg huszonnégy órán belül… hacsak nem szégyenemben![/p]
        [p]– Legyen, ha mindenképpen kell valami ok, ma zárult le a válásom.[/p]
        [p]– Hm… hát, gratulálok… vagy részvétem. Amelyik tetszik.[/p]
        [p]Koccint veled, és elmosolyodik.[/p]
        [p]– A házasság nem a gyáváknak való. Tudod, pilóta vagyok, sokat voltam távol, ezért mire felismertem a jeleket, már túl késő volt. Nem volt visszaút. A másik pasas lényegesen fiatalabb nálam. De megbirkózom a dologgal, látod, ebben segít a whisky.[/p]
        [p]– Nyugi, jól nézel ki, ráadásul pilóta vagy. Hamarabb találsz valakit, mint gondolnád.[/p]
        [p]– Húsz éve nem randiztam. Lehet, hogy egy kicsit kijöttem a gyakorlatból. Van valami jelentősebb változás, amiről lemaradtam?[/p]
        [p]– Igazából nem sok. Minden a régi. A jó pasi ritka, mint a fehér holló, és bár megígéri, sosem hív fel.[/p]
        [p]– Ne viccelj már, egy ilyen csinos lány, mint te, biztos minden ujjára talál pasit![/p]
        [p]Érdekes módon ahelyett, hogy felfordulna a gyomrod a csöpögős szövegétől, inkább kellemesen összeugrik. De az is lehet, hogy mindez csak a második martini hatása.[/p]
        [p]– Komolyra fordítva a szót – folytatja –, adhatnál nekem néhány jó tanácsot randiügyben. Például, miből tudom, hogy tetszem egy lánynak?[/p]
        [p]Alaposan szemügyre veszed az arcát.[/p]
        [p]– Nos, észre kell venni az apró jeleket. Mint például, amikor valaki a hajával játszik – magyarázod, egy hajtincsedet tekergetve az ujjad körül.[/p]
        [p]– És ha nekem is tetszik, hogyan tudatom vele?[/p]
        [p]– Próbálj meg beszélgetés közben spontán hozzáérni a karjához, vagy ilyesmi. És amilyen szexi mosolyod van, én azt is bevetném a helyedben![/p]
        [p]Nem sokat vesztegeti az időt, egyik kezét a karodra teszi.[/p]
        [p]– Mindenképpen ki fogom próbálni, amit javasoltál.[/p]
        [p]– Helyes, a gyakorlat teszi a mestert.[/p]
        [p]– És mi van, ha valakit észbontóan szexinek találok, és szeretnék vele továbblépni? Azt hogy adom a tudtára?[/p]
        [p]– Hívd meg vacsorázni, légy sármos, csábítsd el, és ha szerencséd van, még a szobádba is fel tudod csalni, ha példának okáért… mondjuk, épp a közelben laksz, mondjuk épp ebben a hotelben…[/p]
        [p]Magad sem hiszed, hogy ezek a szavak tényleg elhagyták a szádat. Mi a fene van veled?[/p]
        [p]Megforgatja a jeget a poharában, majd csábító Bruce Willis-mosollyal az arcán felteszi a nagy kérdést:[/p]
        [p]– Majd éhen halok… Mit szólnál, ha bekapnánk valamit?[/p]
        [p]Dörömböl a szíved. Persze, túl öreg hozzád hosszú távon, de a pasas szuperszexi, sármos, és ráadásul pilóta. De képes vagy rövid távra tervezni? Lisának igaza volt: itt a lehetőség, hogy végre legyen egy vad, egyéjszakás kalandod.[/p]
        [p]Miért is ne? Steve-vel eddig összesen egy randitok volt, nem mintha el lennél kötelezve felé, vagy ilyesmi. Na, meg a katasztrofális ruhapróba után kifejezetten jót is tenne egy hangulatjavító és önbizalomnövelő kardio-edzés...[/p]
        [p]Miért is ne: ma este kefélni fogsz ezzel a fickóval![/p]
        [p]Körbenézel, de Lisa már felszívódott. És vele együtt a vöröske is eltűnt. Gyorsan írsz neki egy SMS-t:[/p]
        [p class="centered"][em]Ne várj meg ébren.[/em][/p]
        [p]Hamar visszaír:[/p]
        [p class="centered"][em]Te se engem! És egy jó tanács: drágán add az életed... már ha érted, mire gondolok! :)[/em][/p]
    </text>
    <next id="132">Ha elmész a pilótával vacsorázni</next>
    <next id="138">Ha egyenesen a hotelszobájába mész az első egyéjszakás kalandod reményében</next>
  </p>
  <p id="132" display="Elmész a pilótával vacsorázni">
    <text>
        [p]– Szóval, mit szólsz a francia konyhához? – kérdezi a pilóta.[/p]
        [p]– Imádom – válaszolod –, kivéve a csigát. De nem is tudtam, hogy van francia étterem ebben a faluban…[/p]
        [p]– Nem, nincs. Viszont Párizsban rengeteg van.[/p]
        [p]Felkapod a fejed.[/p]
        [p]– Nem tudom, te hogy vagy vele, de nekem muszáj itt lennem szombat este, egy családi összejövetelen. Addigra garantáltan vissza tudlak hozni, ha az neked is jó.[/p]
        [p]– Várj csak, arra gondolsz, hogy menjünk Franciaországba most azonnal?[/p]
        [p]– [em]Oui![/em][/p]
        [p]– Vacsorázni?[/p]
        [p]– Hát, ez egy különleges alkalom. Pilóta vagyok, egész hétvégére rendelkezésemre áll egy magánrepülő, és ez az első randim húsz év óta. Miért ne tehetnénk ezt a napot emlékezetessé, ahelyett hogy itt üldögélünk a [em]Csiga és Salátá[/em]ban, vagy mi a fene a neve ennek a helynek. Na, mit mondasz?[/p]
        [p]– De te biztosan nem repülhetsz ma már, hiszen ittál – a whiskyre nézel, amit kezében szorongat.[/p]
        [p]– Nem, én nem repülhetek, ugyanis van egy vendégem, akit szórakoztatnom kell. De történetesen úgy alakult, hogy van egy másodpilótám, aki egész hétvégén készenlétben áll. Várj, van útleveled?[/p]
        [p]– A hotelben. Anélkül sose jövök el otthonról… Nem tudom, miért, talán valamelyik előző életemben titkos ügynök voltam.[/p]
        [p]– Nos, akkor a döntés a tied. Szamárburger a helyi csehóban vagy Alain Ducasse főztje? Bármit kérhetsz, kivéve csigát…[/p]
        [p]Ezer gondolat kavarog a fejedben. Az esküvőre simán visszaérsz, és különben meg csak egyszer élünk, nem igaz?[/p]
        [p]– Benne vagyok! – mondod.[/p]
        [p]– Remek! Hadd mutatkozzam be: a nevem Jack.[/p]
        [p]Megsimogatja az arcodat, és int a pultosnak, hogy hozza a számlát.[/p]
        [p]Párizs. Magánrepülő. Meg egy pilóta.[/p]
        [p]– Hű, baszki, ez nem semmi! – suttogod az orrod alatt.[/p]
        [p]– Ez aztán a kád! – állapítod meg a lakosztály fényűző fürdőszobájának ajtajában állva. Bámulod a hatalmas, elegáns kádat, amely csak úgy hívogat egy jó hosszú fürdőzésre.[/p]
        [p]– Mit gondolsz, ketten is elférnek benne? – kérdezi Jack a hátad mögül, állát a válladon pihentetve.[/p]
        [p]– Azt hiszem. Nagy hiba lenne, ha ki sem próbálnánk.[/p]
        [p]– Hozom a pezsgőt – mondja Jack, te pedig eltekered a csapot, és addig tartod a vízsugár alá a kezed, míg a hőfokot megfelelőnek nem ítéled. A szíved egyre szaporábban ver az izgatott várakozástól. Meggyújtod a kád szélére szabályos rendben felsorakoztatott gyertyákat, és a kádba öntöd az odakészített habfürdős flakon tartalmát. Gőz és bódító illat tölti be a teret.[/p]
        [p]Te és Jack pont időben érkeztetek egy kellemes késő esti vacsorához a Le Cinq Hotel Michelin-csillagos éttermébe. És az öt fogás meg a hosszan érlelt portói ellenére egy cseppet sem nehezültél el. A tolóablakokon át tökéletes kilátás nyílik a városra, a Champs-Élysées-re és a sugárutat övező fák koronái közt vibráló tündérfényekre.[/p]
        [p]Alig hiszed el, hogy itt vagy, és alig várod, hogy elmesélhesd Lisának, micsoda kalandban volt részed. A Learjettel kezded majd – ki hitte volna, hogy egy ilyen, viszonylag kicsi repülő ennyire luxus minőségű lehet? Talán holnap lesz időd egy kicsit körbejárni a környék előkelő butikjait, és venni valami meglepetést, hálából, hogy összehozott Jackkel. Ez a világ legjobb egyéjszakás kalandja! Már most túlmutat Lisa legmerészebb álmain![/p]
        [p]Jack visszajön, és egy pohár pezsgőt nyújt át neked.[/p]
        [p]– Párizsra – mondja.[/p]
        [p]Koccintotok, majd mindketten belekortyoltok az italotokba. Ezután leteszi a poharát a kád szélére, és közelebb lép hozzád. Keze közé zárja az arcodat, majd megcsókol olyan szenvedélyesen, ahogy csak a klasszikus regényekben és a fekete-fehér filmeken csókolnak.[/p]
        [p]Lelököd a válláról a zakót, majd kigombolod az ingét, amíg ő kibújtat a ruhádból. Mindketten némán léptek ki a cipőtökből.[/p]
        [p]Egy pillanatra elszégyelled magad, ahogy ott állsz előtte szinte teljesen meztelenül. Gyorsan összefonod a karodat a melled előtt. Jack, látva szégyenlősségedet, lekapcsolja a lámpát, hogy csak a gyertyafény vibráljon körülöttetek. Ezalatt te leveszed a bugyidat, óvatosan belépsz a kádba, és elmerülsz, élvezve, ahogy a lágyan simogató víz körülöleli a testedet.[/p]
        [p]Előrecsúszol, hogy elérd a csapokat, és elzárd a vizet, miközben Jack bemászik mögéd. Elégedett sóhajjal fekszel vissza, hátaddal erős mellkasának dőlsz, és befészkeled magad a lába közé.[/p]
        [p]Kézbe vesz egy puha szivacsot, és jól behabosítja. A válladtól indulva lassan végighúzza az egyik karodon, majd a másikon. Visszatér a nyakadhoz, és alaposan megmossa, egészen a füledig, majd ismét lefelé veszi az irányt. Közben megáll, hogy újra beszappanozza a szivacsot, csak utána halad tovább a mellkasodra. A szivacs körbesiklik először az egyik, majd a másik melleden. Egy töredékmásodpercre megtorpan, mielőtt a mellbimbódat elérné, ami azonnal megmerevedik válaszként a selymesen lágy érintésre.[/p]
        [p]Jack keze a meleg víz alá merül, hogy végigsimítsa a szivaccsal a hasadat, miközben másik kezével a fülcimpádat simogatja. Majd lassan végighalad a puncidon, miközben te behunyod a szemed, és hagyod a fejedet a vállára dőlni. Növekszik benned a gyönyör, ahogy érzed a keményedő farkát hátulról a derekadhoz nyomódni. Csak a víz választja el a testedet az övétől.[/p]
        [p]Halk nyögés hagyja el az ajkad, amint Jack végighúzza a szivacsot a lábad között, majd egy árnyalatnyit határozottabban újra megteszi, mielőtt ismét visszatérne a kulcscsontodhoz, hogy onnan még egyszer végigjárja ugyanezt az utat. A karodtól indul, majd a melled következik, de ezúttal már mindkét kezét használja: míg ujjaival az egyik mellbimbódat izgatja, a másikat gyengéden simogatja a szivaccsal.[/p]
        [p]Ismét a vízbe mártja a szivacsot, közben a nyakadat csókolgatja, s folyamatosan a mellbimbóddal játszik. Aztán újra érzed a szivacsot a lábad között. Fel és le simogatja a puncid vonalát, minden mozdulat erőteljesebb az előzőnél. A szivacshoz nyomod magad, ezzel próbálod fokozni az ingerlést a csiklódon, miközben gyengéden harapdálod Jack nyakát és fülcimpáját, finom nyögésekkel buzdítva őt. Egyre szaporábban kapkodod a levegőt.[/p]
        [p]Hirtelen egy tucat gondosan elhelyezett fúvóka kel életre a kádban, és te vékony hangon felsikítasz, ahogy váratlanul megérzed az erőteljes áramlatot a bőrödön. Az egyik szelep pont úgy áll, hogy a masszív vízsugár a puncidat éri. Lábadat a csap két oldalára támasztod, és hagyod, hogy a sugár közvetlenül a csiklódat masszírozza. Jack leteszi a szivacsot, és először csak egy ujját dugja beléd, majd, amikor érzi, hogy a csiklód már alig bírja az ingerlő vízsugarat, ujjaival teljesen kitölt.[/p]
        [p]Puha bőröd finoman tapad az övéhez, miközben a csípődet a tenyerébe és az erős vízsugárba nyomod. A puncid hamarosan összerándul az orgazmustól, ujjaid görcsösen szorongatják a kád peremét, egy másodpercig tested minden izma megfeszül, amikor tetőzik az érzés. Ezután nagy sóhajjal nehezedsz vissza Jackre, és behunyt szemmel megpihensz, a víz átcsap a mellkasodon, és kiloccsan a kád szélén a fekete-fehér kockás kőre.[/p]
        [p]Kezdesz magadhoz térni. A vízsugarak elcsendesedtek, és Jack kihúzza lábujjával a dugót. Hallod, amint a víz elkezd örvényleni a lefolyón. Előrehajolsz, hogy kiengedd magad mögül Jacket, izmos combjáról fátyolként hull alá a víz. Megigézve követed mozdulatait, ahogy kilép a kádból, és egy törülközőt teker a dereka köré.[/p]
        [p]Majd egy másik törülköző után nyúl. Felállsz, lábad még mindig remeg, ő a kezét nyújtja, hogy átsegítsen a kád peremén. A fürdőszobaszőnyeg közepén megállsz a vibráló gyertyafényben, és hagyod, hogy Jack lassanként végigtörölje a testedet. Felitatja a vízcseppeket a válladról és a karodról, majd gondosan végigsimítja a törülközővel a melledet.[/p]
        [p]Azután térdre ereszkedik előtted, és gyengéden megtörölgeti a hasad, a lábadat, végül visszatér a puncidhoz, és finoman hozzányomkodja a törülközőt, miközben merevedő farka körül sátorként csúcsosodik a törülközője.[/p]
        [p]Ismét feláll, és leakaszt egy V. György-monogramos köntöst, amibe jól bebugyolál, majd szenvedélyesen megcsókol. Teljesen rábízod magad: hagyod, hogy a hálószobába vezessen.[/p]
        [p]A barokk stílusú ágy a szoba közepén olyan, akár egy kisebb sziget. Jack mellkasára teszed a kezed, és hanyatt döntöd, be a fehér paplanok közé – biztos vagy benne, hogy az anyag első osztályú.[/p]
        [p]Odahozod a pezsgősüveget, és töltesz két pohárba, majd előhalászol a táskádból egy óvszert. Visszatérsz az ágyhoz, és odanyújtod Jacknek az egyik poharat. Az italát kortyolgatva téged néz: ahogy egy tálca eperrel és egy nagy ezüsttálnyi tejszínhabbal közeledsz felé, mosolyra húzódik a szája.[/p]
        [p]– Most te következel – mondod az ágy végében állva, miközben hagyod a köntösödet a földre hullani. Kényelmesen hátradől, és a kezét összekulcsolja a feje alatt.[/p]
        [p]Elnyújtózol mellette az ágyon, és megragadsz egy eperszemet, apró zöld száránál fogva a tejszínbe mártod, egy nagyobbacska csepp himbálódzik a csúcsán. Mint egy festőecsetet, végighúzod az epret Jack karjának belső oldalán, egy nagy egyest rajzolva finom bőrére. Ezután az eper hegyével fellapátolsz még egy kis habot, és egy nagy kettest írsz a hasára. Vágyakozással a szemében figyeli, ahogy az egyik mellbimbója megkapja a hármas, majd a másik a négyes számot. Lehúzod a törülközőt a derekáról, és lassan odafestesz egy ötöst a köldöke és a mennyezetnek meredő farka közé. Felhúzott szemöldökkel konstatálod, hogy a farka határozottan balra hajlik.[/p]
        [p]Fölé térdelsz, és a nyelved munkához lát. Az egyestől indulsz, lassan nyalod le a hónalja alatti selymes bőrre pingált számot, miközben ujjaiddal gyengéden cirógatod az oldalát. A teste libabőrös lesz az érintésedtől. Finoman az ágyékára ülsz, és a hasához hajolsz, hogy lenyalogasd a kettes számot, mielőtt hozzákezdenél a hármashoz. A négyeshez érsz, nem sietsz el semmit, csak teszed a dolgod, és közben érzed, milyen hevesen ver a szíve. Egyre szaporábbá és szaggatottabbá válik a légzése. Nem kínozhatod tovább, eljött az ötös ideje. A köldökét veszed célba elsőként, eltávolítod az ötös felső vonalát egyetlen hosszú nyalással, majd lassan, gondosan követed a szám görbéjét, ami pont a farkánál végződik. Mélyen a szemébe nézel, és nyelveddel finoman körözni kezdesz a pénisze betonkemény hegyén, majd végigfuttatod a nyelved a merev ívén is, egészen a tövéig és vissza. Csak ezután süllyed bele arcod az ágyékába, hogy jól megtermett férfiasságát végre teljes egészében a szádba engedd. Egyik kezeddel megmarkolod a tövénél, a másikat határozott mozdulatokkal húzogatod le és fel, miközben szopod.[/p]
        [p]Amikor érzed, hogy egy perccel sem bírna ki többet a szádban, ismét felkúszol a testén, a tálcán heverő óvszerért nyúlsz, kibontod, és azonnal feltolod a farkára, miközben ő a nevedet ismételgetve könyörög, hogy engedd végre magadba.[/p]
        [p]Kicsit még váratod, körözöl felette, majd szépen lassan ráereszkedsz, farka centiről centire tölti ki a belsődet. Alulról nyomul beléd, te pedig a csípődet ringatod, élvezve, ahogy makkja a G-pontodhoz dörgölőzik.[/p]
        [p]Egyre gyorsabban, erőteljesebben, bőszebben dönget, minden egyes mozdulattal újra és újra megérintve azt az édes pontot. Válladat hátrafeszítve homorítasz, érzed, hogy a határán vagy, hogy megint elélvezz. Az orgazmusod csapongó hullámként fut végig az egész testeden, majd nem sokkal később ő is követ, egy sorozat kemény döfés kíséretében, amelyek utórezgéseit tisztán érzed a puncidban. Kielégülten a mellkasára omlasz, élvezed lágy bőrét a tieden, borostás állát a homlokodon.[/p]
        [p]Vive la France, gondolod magadban. Eddig Jane-é a legjobb esküvő, amin valaha voltál, pedig még el se kezdődött![/p]
        [p]VÉGE[/p]
    </text>
  </p>
  <p id="138" display="Egyenesen a pilóta hotelszobájába mentek">
    <text>
        [p]Lehúzza a kártyát a zárban, és előreenged. A fényeket letekeri, hogy kellemes félhomály legyen. Felszabadultnak érzed magad, ahogy belépsz a lakosztályba. El sem hiszed, hogy mire készülsz.[/p]
        [p]– Iszol valamit? – kérdezi a pilóta a minibár felé indulva.[/p]
        [p]– Jöhet – bólintasz, miközben megcsodálod a szoba modern, minimalista luxusát. Jól kirajzolódik a pasas széles válla az ingében, ahogy lehajol, és előhúz néhány kisebb üveget a hűtőszekrényből. Alig várod, hogy érezd a bőrét, az izmai feszülését, a szája érintését. Mindig szeretted az első csók előtti pillanatokat, a flörtölést, a remegő izgalmat, a végtelennek tűnő várakozást és az egyre fokozódó forróságot a bugyidban.[/p]
        [p]Próbálsz megfelelő ülőhelyet találni. Az ágy széle túlságosan egyértelmű célzás lenne, a karosszék pedig olyan magányos… a szófára esik a választásod. A pilóta átnyújt neked egy italt, majd tétlenül álldogál, mint aki nem tud magával mit kezdeni. Látszik, hogy izgul, olyan édes![/p]
        [p]– Szóval, amikor elkezdesz randizni… – vágsz bele.[/p]
        [p]– Tessék?[/p]
        [p]– Ha sikerül egy nőt felhozni a szobádba, akkor folytatásként akár le is ülhetnél mellé... Mármint, ha akarsz.[/p]
        [p]Elmosolyodik, helyet foglal melletted, majd szó nélkül a tarkódra teszi hatalmas, meleg kezét, és odahajol hozzád. Egyszerre finom és erőteljes a csókja. Nem történik semmi kínos, nem akad össze az orrotok, nem koccan egymáshoz a fogatok: arcod tökéletesen illik az övéhez. Gyengéden körbenyalja az ajkadat, majd te is ugyanezt teszed az övével. Aztán a csók abbamarad, és kissé elhúzódik tőled.[/p]
        [p]– Kérlek, csak lassan! Nem vicceltem korábban. Tényleg rég nem csináltam. Megható a sebezhetősége, és még annál is izgatóbb.[/p]
        [p]– Ne aggódj, egy cseppet sem fog fájni...[/p]
        [p]Ezúttal te csókolod meg, mohón, közben érzed, ahogy a borostája dörzsöli az arcod finom bőrét. Mindkét kezed a mellkasára teszed, és az ingén keresztül is ki tudod tapintani teste tömör izomzatát. Türelmetlenül dugod be ujjaidat a gombok közé, végre érezni akarod a bőrét.[/p]
        [p]Ő közben a ruhád pántjai körül matat, végighúzza a kezét a mellkasodon és a nyakad vonalán, ujjai a melltartód pántja alá csúsznak, de a melledig már nem kalandoznak el.[/p]
        [p]Ismét elvesztek a csókban, mint két tinédzser, az idő megáll, amíg egymás testével ismerkedtek. Egy ponton az ölébe ültet, és tisztán érzed a merevedését a farmerján keresztül.[/p]
        [p]Miközben csókolóztok, lassan teljesen kigombolod az ingét, ő pedig egyre lejjebb rángatja a ruhád és a melltartód pántjait, amíg végre egymáshoz nem ér a bőrötök.[/p]
        [p]– Na, milyen vagyok? – morogja a nyakadba hajolva.[/p]
        [p]– Nem is rossz egy kezdőtől… – suttogod vissza.[/p]
        [p]– Majd én megmutatom neked, ki a kezdő! – feleli, azzal a karjába vesz, és hanyatt fektet a szófán, majd föléd térdel. Újra csókolóztok – nem lesz könnyű holnap megmagyarázni a lányoknak, hogy mitől vörös az egész arcod. Majd azt mondod, allergiás vagy a kagylófélékre, vagy valami ilyesmi. De most sokkal fontosabb dolgod is akad, mint ezen gondolkodni. A szája a melled felé vándorol, és finoman a fogai közé veszi az egyik mellbimbódat, miközben keze a szoknyád alá csúszik, és ujjaival gyengéden dörzsölni kezdi a bugyidat. Halkan felnyögsz, nagyon is jól sejted, mi következik most.[/p]
    </text>
    <next id="140">Ha te akarod csinálni neki</next>
    <next id="142">Ha azt akarod, hogy folytassa, amit elkezdett</next>
  </p>
  <p id="140" display="A kezedbe veszed az irányítást">
    <text>
        [p]– Várj! – suttogod. Felemeli a fejét, és rád néz.[/p]
        [p]Kicsusszansz alóla, mint egy hiúz, és sejtelmes, vad mosollyal figyeled őt, miközben az egyik párnát a földre dobod, és a lába közé térdelsz. Föléd hajol, és megcsókol, de olyan szenvedéllyel, hogy a nyakad majd hátracsuklik. Amikor végre képesek vagytok elszakadni egymástól, lassan kigombolod a nadrágját, lehúzod róla, és a hátad mögé hajítod.[/p]
        [p]Ismét megcsókolod, miközben tíz ujjad körmét végighúzod a combján egészen a térdéig, majd vissza. Érzed, ahogy az izmai megfeszülnek. Egy pillanatra sem veszed el a szádat az övéről, de közben a farka után nyúlsz, hogy kiszabadítsd az alsónadrág fogságából, és jól megmarkolod. Sosem szoktál ilyen szemérmetlenül lényegre törő lenni, de most kifejezetten élvezed a reakcióit. Nagyot sóhajt, majd kellemes nyögéssel kifújja a levegőt. A bőre lágy, szinte selymes. Pont jó méret, de nagy meglepetésedre, erősen balra dől. Nem annyira, mint egy bumeráng, de annál azért határozottabban, mint mondjuk a pisai ferde torony. Le vagy nyűgözve az új felfedezésedtől. Lehajolsz, és a szádba veszed, de épp csak a hegyét. Erre ismét felnyög, és görcsösen az üléspárnába markol, az ökle ízületei fehérlenek a feszülő bőr alatt. Egész jól el fogtok egymással szórakozni, gondolod magadban.[/p]
        [p]Lassan a szádba veszed a farkát, apránként engeded egyre mélyebbre, majd ismét átfogod a tövét, és a kezed fel-le kezd járni rajta, követve fejed ritmusát, miközben szopod. Amikor a legkevésbé számít rá, stratégiát váltasz, és teljes hosszában elnyeled. Nyögése fokozódik, a hajadba markol, és erős mozdulatokkal masszírozni kezdi a tarkódat.[/p]
        [p]Őrjítően lassan végignyalod a farkát teljes hosszában, mielőtt újra a szádba vennéd, hogy újra végigmenj az egész repertoáron, a nyögéseiből jól érzékeled az izgalmát. Mozdulataid egyre intenzívebbek és gyorsabbak, míg már könyörög, hogy sose hagyd abba. De te mégis pont ezt teszed: abbahagyod, hiszen a hatalmadban áll.[/p]
        [p]Visszamászol a szófára, és lovagló helyzetben az ölébe ülsz. Közelebb hajolsz, és finoman megcirógatod az orroddal, szimatolgatod a nyakszirtjét. Még mindig bugyiban vagy, ami mostanra már jól átnedvesedett, így lovagolsz az ágyékán, lüktető farkához dörgölve a puncidat. Az érzés felülmúlhatatlan, ahogy magához szorít, és a nyakadat harapdálja, miközben egyre gyorsabban és gyorsabban mozogsz rajta. Percekig izgatjátok így egymást, amikor átfut az agyadon, hogy kellene egy óvszer, hogy egészen magadba engedhesd, csakhogy annak az esélye, hogy most megálljatok, egyenlő a nullával, már túl messzire jutottatok. Inkább gyorsítjátok a tempót, ezzel a súrlódás kettőtök között őrjítővé válik. Nem tudod, miért, talán a farka íve miatt, de olyan pontosan követi a puncid vonalát, hogy minden egyes mozdulattal tökéletesen végigsimítja a csiklódat. Nem bírod visszatartani magad: elélvezel, majd szinte azonnal, hatalmas kitöréssel ő is a csúcsra ér, a kéjes kiáltásokba mindkettőtök teste beleremeg.[/p]
        [p]Reszketve süllyedsz a szófa párnái közé, ő pedig átkarol, míg a pulzusod ismét a normálisra lassul.[/p]
    </text>
    <next id="144"></next>
  </p>
  <p id="142" display="A pilóta folytatja, amit elkezdett">
    <text>
        [p]Fekszel a szófán, ő fölötted térdel, és négy ujjal masszírozza a puncidat a bugyin keresztül. Behunyod a szemed, és a csípőddel elébe mész keze mozdulatainak. Közben végigcsókolja a nyakadat, az ajka körbejárja a melledet, a mellbimbódat, majd visszatapad a szádra. Óvatosan benyúl a bugyidba, és gyakorlatilag felhördül, ahogy megérzi, mennyire nedves vagy.[/p]
        [p]Lassan térdre ereszkedik a szófa mellett. Lehúzza a bugyidat, és bebújik a lábad közé. Először megszagolgat, majd ajkával gyengéden megcsipked.[/p]
        [p]Borostás arca a combodhoz dörgölőzik, az apró szúrások még jobban felhevítenek. Ezután végre megérzed nyitott száját a puncidon: végignyal, de csak egyszer, majd szeméremajkadat finoman a fogai közé veszi, hogy megharapdálja. Aztán vadul beléd nyal, újra és újra, körbenyal, mint az olvadó fagylaltot, nyelvét beléd mártja, miközben keze a combod belső oldalát markolássza. Megemeled az ágyékod, hogy még mélyebben magadba fogadd.[/p]
        [p]– Istenem – sóhajtod, és tested vonaglani kezd, ahogy az ujját is beléd dugja, miközben nyelve folyamatosan pöckölgeti, izgatja csiklódat, majd egy pillanatra a fogaival is ráfog.[/p]
        [p]– Abba ne hagyd – unszolod. Ez a legmámorosabb gyötrelem a világon. Egyik kezed a fejére teszed, a másikkal megragadsz egy párnát magad mellett. Egyre csak nyal és nyal, ami olyan, mindent átható érzéssel tölt el, hogy már fogalmad sincs, melyik a nyelve és melyik az ujja, csak azt tudod, hogy ha nem folytatja, egész biztosan belehalsz. Mielőtt egyáltalán megpróbálnál úrrá lenni a helyzeten, végigsöpör rajtad az orgazmus, úgy, hogy minden izmod belerándul.[/p]
        [p]Apró rezgések bizsergetik a tested, miközben arrébb csúszol, hogy helyet adj neki is. Hozzád simul, és szorosan a karjába zár, míg a megrendítő élvezet utórezgései végleg elcsitulnak. Kezével kisimítja arcodból a rátapadt hajtincseket, és mosolyogva néz rád, te pedig már a farmere gombja körül matatsz.[/p]
        [p]Rátalálsz a farkára, ami kemény, mint egy szikla. Végigsimítod a tövétől a végéig, és meglepve érzékeled, hogy határozottan balra hajlik. A bőre olyan selymes, imádod azt a keménységet a tenyeredben. Fel-le húzogatod rajta a kezed, eleinte lassan, majd ahogy nyögdécselni kezd, gyorsítasz a tempón, míg már képtelen megállni, hogy ne nyomja magát ő is egyre erőteljesebben ujjaid gyengéd szorításába, miközben valósággal felfal a csókjaival. Mind gyorsabban és gyorsabban jár a kezed, mígnem ordítva élvez, az orgazmusba egész teste beleremeg.[/p]
        [p]Megfordulsz, és háttal belefészkeled magad az ölelésébe. Behunyod a szemed, érzed a szívverését a hátadon, miközben szorosan magához von. Légzése lassan egy ritmusba kerül a tieddel. Szóval ilyen érzés az egyéjszakás kaland, gondolod magadban. Hűha! Hát, éppenséggel hozzá tudnál ehhez szokni![/p]
    </text>
    <next id="144"></next>
  </p>
  <p id="144" display="A pilóta hotelszobájában ébredsz">
    <text>
        [p]Elaludtál volna? Kinyitod a szemed, és egy mesebeli lakosztályban ébredsz a Bruce Willis-hasonmás pilóta mellett, akit a bárban ismertél meg. Érzed, ahogy most is ott szuszog mögötted.[/p]
        [p]Óvatosan lecsúszol a szófa széléről, és átosonsz a szobán, közben egyenként felcsipegeted a szétszórt ruhadarabjaidat a földről. Elgondolkozol, hogy otthagyd-e a számod, de ezzel megszegnéd az egyéjszakás kalandok első számú alapszabályát. Lisának igaza volt: remek volt ez az éjszaka, rád fért, hogy egy kicsit kikapcsolódj. És, ha most eltűnsz, legalább elébe mész egy kínos csevegésnek. Nincs öt perce, hogy ez az ember elvált, még csak most kezdi összeszedni magát! Neked most igazán nem erre van szükséged.[/p]
        [p]Az egyik hordár odalenn a hallban szemtelenül végignézi, ahogy a fél lábadon cipővel végigcsoszogsz előtte.[/p]
        [p]– Jó reggelt! Mi olyan érdekes? – veted oda neki, miközben a recepció felé sántikálsz, hogy taxit hívj.[/p]
        [p]A taxis sokat tudó mosollyal figyeli, ahogy reggel nyolckor koktélruhában és tűsarkú cipőben beszállsz az autójába, és megkéred, hogy vigyen vissza a te hoteledbe. A sminktükrödben megvizsgálod az arcodat: a festék összecsomósodva lóg a szempilládról, a szemceruzád elkenődött, a hajaddal pedig valami komolyabb ipari vasaló nélkül próbálkozni is kár lenne. És bár most csak az ujjaidra hagyatkozhatsz, azért megteszed, amit tudsz – miért nincs a táskádban soha egy zsebkendő vagy vattakorong, amikor szükséged lenne rá? Mindegy, a munka nagyját úgyis csak valami komolyabb sminklemosóval tudod majd elvégezni. Hála az égnek, hogy még idejében sikerült kislisszolnod, lehet, hogy a Bruce Willis-dublőr szívrohamot kapott volna, ha így meglát.[/p]
        [p]Tegnap késő este volt már, mire megérkeztél, úgyhogy még nem is volt alkalmad megcsodálni az esküvő helyszínét. Miközben a taxi végigzötykölődik a hosszú, kavicsos kocsibehajtón, alaposan szemügyre veszed a régi kőkúriát, az ősi kis kápolnát és a fantasztikus rózsakertet, a végtelen zöldellő gyepet, valami felismerhetetlen, de roppant fényűző építménnyel a közepén, mögötte a csillogó tavat a méltóságteljes hattyúkkal. A távoli mezőn még legelésző bárányokat is látsz. Már csak az hiányzik, hogy felcsendüljön a [em]Downton Abbey[/em] főcímdala.[/p]
        [p]Ahogy kiszállsz a taxiból, egy fekete mikrobusz kanyarodik be az épület elé, dob és basszus rázza az ablakait. Egy szűk farmerbe és testhez álló trikóba öltözött, bakancsos pasi penderül ki a vezetőülésről, és elismerő pillantásokat vetve rád odaköszön:[/p]
        [p]– Jó reggelt! Te is az esküvőre jöttél?[/p]
        [p]– Öö… igen. Te is?[/p]
        [p]– Én vagyok a DJ.[/p]
        [p]– Dj Salinger?[/p]
        [p]Jane egyáltalán nem túlzott azzal, hogy a pasi őrülten szexi.[/p]
        [p]– Ja, az egyszeri és megismételhetetlen! És te? Csak nem otthon felejtetted a bőröndödet? – vigyorog rád. Mit tehetnél mást, mint hogy visszamosolyogsz? Persze hogy a homlokodra van írva, mit csináltál az éjjel, de láthatóan egy cseppet sem ítél el érte.[/p]
        [p]– Őszintén szólva csak szeretnék észrevétlenül bejutni...[/p]
        [p]– Ismerős a szitu – mondja. – Ha megvárod, amíg kipakolom a felszerelésem, utána segítek. Becsempészlek valahogy.[/p]
        [p]Már éppen azon vagy, hogy elfogadd az ajánlatát, amikor megpillantasz egy motort leparkolni a bejárat előtt, mögötte pedig feltűnik egy hosszú kocsisor is. Kétség nem fér hozzá: a násznép érkezett meg.[/p]
        [p]– Kösz, de ne aggódj miattam – feleled némi sajnálkozással. – Valahogy majd csak boldogulok.[/p]
        [p]– Rendben. Később találkozunk… remélem![/p]
        [p]Odamotyogsz valami köszönésfélét a recepciósnak, majd gyors iramban a szobákhoz vezető lépcső felé veszed az irányt. De alig teszel meg néhány lépést, amikor a hátad mögött egy ismerős hang a nevedet kiáltja. Jane anyja az. Neked véged! Most mi legyen?[/p]
    </text>
    <next id="146">Ha menekülőre fogod</next>
    <next id="147">Ha szembenézel a végzeteddel</next>
  </p>
  <p id="146" display="Menekülőre fogod">
    <text>
        [p]Belehalsz már a puszta gondolatba is, hogy a legjobb barátnőd anyja lebuktasson, miközben te épp egy idegennel eltöltött piszkos éjszaka után próbálsz a szobádba somfordálni. Fürgén továbbsántikálsz a gyilkos tűsarkúban. Ha megsértődik, később még mindig azt mondhatod, hogy az iPododat hallgattad – ezek a csodafülhallgatók úgyis évről évre egyre zsugorodnak.[/p]
        [p]– Ó, hát itt vagy![/p]
        [p]Hirtelen Cee Cee lép ki az egyik ajtón, egy halom ruhával a karjában, tökéletesen elzárva előled az egyetlen lehetséges egérutat.[/p]
        [p]– Ha épp nincs más dolgod, segíthetnél kigőzölni a gyűrődéseket a koszorúslányruhákból, és van még nálam egy-két gönc, amit nem ártana rendbe szedni.[/p]
        [p]Most mi legyen? Ahhoz végképp nincs kedved, hogy egész délelőtt azt a szabászati rémálmot vasalgasd, amit majd vasárnap viselned kell. Ebből lehetetlen jól kijönni: vagy vasalsz, vagy leégsz. A két rossz közül a kevésbé rosszat választod.[/p]
        [p]– Sajnos nem megy. Anyukádnak szüksége van rám – feleled, azzal sarkon is fordulsz.[/p]
    </text>
    <next id="147"></next>
  </p>
  <p id="147" display="Szembenézel a végzeteddel">
    <text>
        [p]– Jó reggelt, bogárkám – dalolja Jane anyja, miközben egy rikító narancsszínű melegítőben suhog feléd. – Hát nem csodaszép itt? – áradozik. – Örülök, hogy rendben megérkeztél! Tegnap este jöttél? Hogy aludtál? Milyen a szobád? Remélem, csinos! A miénk olyan, mint a mennyország…[/p]
        [p]Még bólintani sincs időd, nemhogy válaszolni. A dolog jó oldala viszont, hogy úgy tűnik, nem lát semmi kivetnivalót abban, hogy reggel fél kilenckor koktélruhában és tűsarkúban rohangálsz.[/p]
        [p]– Gyere, és köszönj a többieknek – azzal megragadja a csuklódat, és berángat a napfényben úszó, üvegfalú ebédlőbe. A DJ, aki éppen a többládányi felszerelését vonszolja be az egyik szomszédos tárolóba, rád néz, és együtt érzően tátogja feléd: „sok szerencsét!”.[/p]
        [p]Szükséged is lesz rá. Ahogy belépsz az ajtón Jane anyjának az oldalán, mindenki elhallgat a hatalmas reggelizőasztal körül, és rád bámulnak.[/p]
        [p]– Reggelt, kedveském – üdvözöl Jane nagynénje, Lauren néni. Mindent tudó és egyben elismerő pillantást vet a koktélruhádra. Őt lehetetlen megbotránkoztatni, Lauren néni egy személyben felelős azért, hogy a „zabolátlan” szót ebben a társaságban leginkább a „zabolátlan hatvanas évek” szóösszetételből ismerik.[/p]
        [p]– Jó reggelt – mondod. Odabólintasz Jane apjának, aki úgy kenegeti a lekváros kenyerét, mint egy építőmunkás, aki éppen téglát vakol.[/p]
        [p]Jane édesanyja bemutat Tom édesanyjának és az új partnerének – aki korban egy erős húszassal alatta jár –, majd egy hanyagul jóképű férfira mutat Jane édesapja mellett.[/p]
        [p]– Declan atya. Ő vezeti majd a szertartást vasárnap.[/p]
        [p]Szóval [em]ő[/em] az a Declan atya. Szent ég! Nem csoda, hogy Jane bele volt esve egész tinédzserkorában! Ez a pasi egyszerűen túl szexi ahhoz, hogy pap legyen. A bőre sötét, az a mediterrán típus, és még soha nem láttál férfin olyan sűrű, hosszú fekete szempillát, mint amilyen az ő szemét ékesíti. A haja éppen csak súrolja a kulcscsontját, erős állkapcsát pedig rakoncátlan szőrzet borítja, ami kábé félúton jár a szakáll és a borosta között. Farmert és kigombolt nyakú fekete inget visel.[/p]
        [p]– Örülök, hogy találkoztunk – mondja élénken.[/p]
        [p]– Maga nem lehet pap! – csúszik ki a szádon. A francba! Természetesen nem állt szándékodban ezt hangosan is kimondani. – Mármint nincs a nyakában papi gallér… – próbálod kivágni magad a kínos helyzetből.[/p]
        [p]Declan atya elmosolyodik, amitől az egész arca felderül. Hirtelen semmire sem vágysz jobban, mint hogy megtérj, és annyi üdvözlégy Máriát mondj el, amennyit csak kell ahhoz, hogy követhesd ezt az embert, bármerre is visz az útja.[/p]
        [p]– Megígérem, hogy a ceremónián rajtam lesz! – válaszolja azon a gyönyörűséges hangján, amitől a lábad megremeg, mint a kocsonya.[/p]
        [p]– Brunót, Jane bátyját megismered – Jane anyja egy nyúlánk, vékony nő mellett üldögélő, sötét hajú férfira mutat az asztal végében. – Képzeld, egy igazi tévésorozat-írót tisztelhetünk benne![/p]
        [p]El is feledkeztél róla, hogy Bruno is iderepült az esküvőre! Csakhogy az a Bruno, akire te emlékszel, túlsúlyos volt és pattanásos, kicsit savanyú szagú, és megvolt az a rettenetesen rossz szokása, hogy mindig beledöngölt a tehénszarba. Úgy fest, az élet kegyes volt hozzá. Még mindig inkább zömöknek mondható, de mindenképpen alaposan kikupálódott, és az öltözködése is sokat javult, amióta nem láttad. Ami viszont a régi maradt, az a huncut mosoly az arcán, a koromfekete haja és a kezelhetetlen, saját életet élő szemöldöke.[/p]
        [p]– Szevasz, Büdöske – köszönt Bruno. – Ő itt Cat – mondja, és átkarolja a mellette ülő, nála legalább fél fejjel magasabb, határozottan gyönyörű nőt. Cat meleg mosollyal üdvözöl. Érzed, hogy máris megkedvelted.[/p]
        [p]– Csak így, egyedül? – kérdezi Bruno önelégült képpel.[/p]
        [p]Már éppen nyitnád a szádat, hogy visszavágj, amikor Lauren néni közbeszól:[/p]
        [p]– Jól is teszed, így nyitva hagyod a lehetőségeket, nem igaz?[/p]
        [p]Hát, így is lehet mondani... Elpirulsz, ahogy eszedbe jut a tegnap esti kis afférod.[/p]
        [p]– Mindenesetre örülök, hogy már ilyen korán fent vagy, ráadásul ilyen frissen, üdén – teszi hozzá Jane anyja.[/p]
        [p]– Én csak… sétáltam egyet.[/p]
        [p]Ahogy kimondod, a cipődre siklik a tekinteted:[/p]
        [p]– Csak sajnos otthon felejtettem az edzőcipőmet.[/p]
        [p]– Szar duma… – jegyzi meg Bruno műköhögésbe rejtve a szavait. Annyira gyerekes![/p]
        [p]Hirtelen valami ragacsosat érzel a lábszáradon. Lepillantasz: egy gyerek az, egyik keze a harisnyádon, a másik az orrában.[/p]
        [p]– Nem! Nem szabad! – sivít egy női hang. – Ezerszer megmondtam, hogy nem túrjuk az orrunkat! Tokyo! Ne lökdösd a nővéredet! Nem, Manhattan, nem! Azonnal tedd le azt a kést![/p]
        [p]Hamarosan megtelik az étkező aprónéppel. Jane unokatestvére, Noe puszit dob neked, majd azonnal lecsap egy elcsatangolt kétévesre, aki épp egy ijesztően nagy kést készül ledugni a torkán. Noe eredeti neve Noleen, de gimi óta mindenki csak Noénak hívta, amíg el nem jegyezték egymást középiskolai szerelmével, Dommal és össze nem olvadtak Dominóvá, ezzel végleg feladva különálló létezésüket.[/p]
        [p]Épp ebben a pillanatban tántorog be a helyiségbe Dom is, annyi csomaggal, amivel be lehetne utazni Mongóliát. Egy furcsa valami is van nála, ami első látásra egy hörcsögketrecnek tűnik… Csak nem egy patkány van benne? De, ez egy patkány, ráadásul egy hatalmas, fekete-fehér foltos példány.[/p]
        [p]– Tudja Cee Cee, hogy lesz plusz egy fő? – kérdezed a patkány felé intve fejeddel.[/p]
        [p]Dom fáradtan sóhajt.[/p]
        [p]– Ez itt Yodabell. És ne, kérlek, ne kérdezd, miért ez a neve. A lányok ragaszkodtak hozzá, hogy elhozzuk magunkkal.[/p]
        [p]Miközben a gyerekek az apjukat és az állatot ostromolják, te lopva Declan atyára pillantasz. Igazán itt lenne az ideje, hogy valaki írjon egy levelet a Vatikánnak, hogy itt valami végzetes félreértés történt, mert ez a pasi túlságosan szexi ahhoz, hogy kivonja magát a piacról.[/p]
        [p]– Jó reggelt![/p]
        [p]Mikey, Tom tanúja ballag be a terembe, egyik kezében egy bukósisakot lóbál, a másikban a vállán átvetett öltönyzsákot tartja. Bőre napbarnított, haja kócos, mintha most szállt volna ki egy dzsipből az afrikai vadonban. Mikey nagymenő sebész, aki az Orvosok Határok Nélkül szervezetnek is dolgozik, így eddig még nem gyakran találkoztál vele. De Jane már rengeteg elrettentő történetet mesélt róla az évek alatt – a pasi féktelen csajozó hírében áll.[/p]
        [p]Mikey üdvözli a többieket, majd feléd fordul. Indokolatlanul erősen megszorítja a kezed, majd a füledhez hajol:[/p]
        [p]– Durva volt az éjszaka, mi? – suttogja cinkosan.[/p]
        [p]Szerencsére a kérdés csak költői, így nem kell magyarázkodnod.[/p]
        [p]Bruno rád pillant, majd súg valamit a barátnője fülébe. Bosszant a viselkedése. Végül is ki ő, hogy piszkos kis megjegyzéseket tegyen rád?[/p]
        [p]– Hát, nem egy ócska kis lyuk – állapítja meg Mikey, miközben körbenéz. Az ablakokon túli látvány igazán lenyűgöző: régi vágású vidéki kert szökőkutakkal és levendulasövényekkel. – Ki van benne egy reggeli koktélban? – kérdezi, és közben már emeli is a kezét, hogy felkeltse a pincérlány figyelmét. – Nővérke, néhány italra lesz szükségünk![/p]
        [p]– Azt hiszem, én inkább visszamennék a szobámba… – jelented ki.[/p]
        [p]– Ne feledd a lánybúcsút este! – kiabál utánad Lauren néni.[/p]
        [p]– Szívesen segítek a szervezésben! – ajánlkozik Mikey. – Mi lesz a műsor, férfisztriptíz, koktélok pöcs alakú szívószállal, meg ilyenek?[/p]
        [p]Lauren néni kéjesen csókot dob neki.[/p]
        [p]– Biztos vagyok benne, hogy annál azért jobbat is össze tudunk hozni![/p]
        [p]– Cee Cee a főnök, tudjátok – veted közbe.[/p]
        [p]– Jó ég! – sóhajt fel Lauren néni, és gyorsan kiszökik egy cigarettára, meg egy kicsit flörtölni a fiatal hordárral.[/p]
        [p]– Biztos nem tudlak meggyőzni, hogy maradj egy koktélra? – kérdezi Mikey.[/p]
        [p]– Mit szólnál egy Sex on the Beachhez vagy egy Slippery Nipple-höz? Szerintem mindkettő kedvedre való lenne.[/p]
        [p]Szép, gondolod magadban, úgy fest, Mikey valójában csak egy nőcsábász- paródia.[/p]
        [p]– Ez a szánalmas szöveg be szokott válni? – érdeklődsz udvariasan.[/p]
        [p]Öntelten mosolyog, a szeme se rebben.[/p]
        [p]– Amúgy meg én úgy tudom, nincs itt semmiféle beach a közelben.[/p]
        [p]– Gyere a 33-as szobába, és megmutatom, mekkorát tévedsz.[/p]
        [p]Na, azt várhatod, gondolod magadban. Te nem vagy az a fajta nő… Tegnap éjszakáig legalábbis nem voltál az a fajta nő, akinek egyéjszakás kalandjai vannak![/p]
        [p]– Este találkozunk, lányok! – jelented be mindenkinek, gondosan elkerülve a szemkontaktust Mikey-val és Brunóval. Hogyan lehetséges, hogy Jane bátyja ennyi év után is ugyanolyan idegesítő, mint amilyen tizenegy éves korotokban volt?[/p]
    </text>
    <next id="152"></next>
  </p>
  <p id="152" display="Alánybúcsú">
    <text>
        [p]– Tudod, mi rosszabb annál, amikor Madonna énekli a [em]Like a Virgin[/em]t? – kérdezi Lisa túlkiabálva a zenét.[/p]
        [p]– Mi? – kiabálsz vissza.[/p]
        [p]– Amikor Lauren néni énekli a [em]Like a Virgin[/em]t. Könyörgöm, lőjön valaki agyon! Nem bírod visszatartani a nevetést, ahogy Jane nénikéjét figyeled pörögni-forogni a színpadon, miközben szemét az ifjú pultosra szegezi, aki ettől láthatóan kissé zavarban van, de azért felkeltette a dolog az érdeklődését.[/p]
        [p]Lisa int neki, hogy rendelni szeretne, mire a srácnak sikerül nagy nehezen lefejtenie a szemét a mikrofonba sóhajtozó Lauren néniről, és odajön.[/p]
        [p]– Egy kör tequilát mindenkinek![/p]
        [p]Egyedül Cee Cee nem tűnik túl lelkesnek. Ő egy kis fürdőzést szeretett volna a hotel wellnessrészlegében meg egy csendes, nyugis estét a lányokkal, de Lisa és Lauren néni teljesen átvették az uralmat, és mindenkit a közeli kocsmába vezényeltek, mert ragaszkodtak egy gagyi karaokés, koktélozós éjszakához.[/p]
        [p]A hely dugig van, és te idegesen pásztázod végig a tömeget, remélve, hogy a pilóta, akit reggel otthagytál, nincs köztük. Na, az lenne csak igazán kellemetlen helyzet![/p]
        [p]– Állati, nem? – kiabálja Jane a hangzavarban.[/p]
        [p]– Igen, állati![/p]
        [p]Próbálsz meggyőző lenni, de a barátnőd is tisztában van vele, hogyan viszonyulsz a karaokéhoz. Te vagy az, aki még a zuhany alatt sem énekel soha, nemhogy száz ember előtt.[/p]
        [p]– El sem hiszem, hogy még kettőt kell aludni, és féhérjhez mhegyekk – csuklik Jane.[/p]
        [p]– Én is alig hiszem el – mondod neki.[/p]
        [p]– Nézzétek, a [em]Bohemian Rhapsody[/em] is megvan nekik! – rikolt fel Noe a számok listáját böngészve. – Imádom azt a számot! – Amint véget ér a [em]Like a Virgin[/em], az ordítóan nem szűz Lauren néni tolmácsolásában, Noe a pezsgőtől megtáltosodva, kuncogva a színpadra siet, hogy kegyetlenül meggyilkolja a következő, mit sem sejtő klasszikust.[/p]
        [p]– Az utolsó szabad emberként töltött éjszakámra! – Jane megemeli a poharát, és benyakal egy újabb tequilát. – Ugye, tudod, hogy te vagy a legeslegeslegeslegjobb barátnőm az egész világon? – borul a nyakadba.[/p]
        [p]– Igen, és az én legjobb barátnőm pedig éppen most készül férjhez menni![/p]
        [p]– Ja… ha már itt tartunk…[/p]
        [p]Jane zavartan elkezdi egy poháralátét szélét babrálni.[/p]
        [p]– Mi van, ha életem legnagyobb hibáját készülök épp elkövetni? Nyugtalanság kerít a hatalmába, de igyekszel leplezni az aggodalmadat.[/p]
        [p]– Minden menyasszony így érzi az esküvő előtt.[/p]
        [p]– De mi van, ha tényleg hibát követek el? – erősködik Jane remegő szájjal.[/p]
        [p]– Ez csak egy kis lámpaláz. Ne aggódj, teljesen normális.[/p]
        [p]– Tudod, Tom nem a világ legizgalmasabb pasija… de hiszem, hogy csodálatos apa lesz![/p]
        [p]– Jézusom, csak nem vagy terhes?[/p]
        [p]– Micsoda? Jaj, dehogyis! Legalábbis, remélem, hogy nem. Csak nem vagyok benne biztos, hogy ő az… – megbotlik a nyelve.[/p]
        [p]– Hogy ő mi?[/p]
        [p]– Semmi, igazán semmi. Tom olyan jó ember, és tudom, hogy nagyon szeret engem, amúgy meg úgyis túl késő, már úgysem kérhetnénk vissza az előleget.[/p]
        [p]– Ezt meg hogy érted? Csak nem akarod lefújni az egészet?[/p]
        [p]Kitör a frász a gondolatra, bár a lényed egy parányi kis része igencsak feldobódik a lehetőségtől, hogy talán megúszod, hogy abban az ágas-bogas istenátkában kelljen megjelenned.[/p]
        [p]– Nem, dehogy, csak… elgondolkoztam… – mondja Jane.[/p]
        [p]– Min?[/p]
        [p]– Hát… tudod, hogy én nem is voltam soha mással…[/p]
        [p]– Igen, de azért csókolóztál néhány pasival a vőlegényed előtt![/p]
        [p]– Igen, megcsókoltam másokat, de soha nem [em]voltam[/em] mással… [em]abban[/em] az értelemben![/p]
        [p]– Jane, elsőéves voltál az egyetemen, amikor összejöttél Tommal. Elég aggasztó lenne, ha az derülne ki, hogy előtte már ötven másik fickóval keféltél.[/p]
        [p]– De mi van, ha a szex nem is igazán jó vele, csak én nem tudom, mert sosem feküdtem le mással?[/p]
        [p]– Miért, rossz a szex?[/p]
        [p]– Hát pont ez az: hogy nem tudom! Mi van, ha egyenesen borzasztó?[/p]
        [p]– Jane, ha olyan borzasztó lenne, hidd el, tudnál róla.[/p]
        [p]– De hát honnan tudnám? Nem érted? Nincs mihez viszonyítanom – elkeseredve a karjára hajtja a fejét.[/p]
        [p]A hátát simogatva azon merengsz, vajon helyénvaló lenne-e, ha most megosztanád vele a saját aggodalmaidat Tommal kapcsolatban. Egyrészt Jane annyira részeg, hogy holnap valószínűleg semmire nem emlékezne az egészből. Másrészt viszont mi van, ha mégsem felejti el, amit mondtál? Nem akarod magadra vállalni annak a felelősségét, hogy tönkretetted a házasságukat, még mielőtt egyáltalán elkezdődhetett volna. Különben is, mit számít, ha te személy szerint nem vagy annyira oda Tomért? Ahogy a pilóta is megmondta: nem neked kell hozzámenni.[/p]
        [p]Jane lassan felemeli a fejét, és rád néz:[/p]
        [p]– Mondd meg őszintén, szerinted helyesen teszem, hogy hozzámegyek?[/p]
    </text>
    <next id="155">Ha úgy döntesz, elmondod Jane-nek a véleményedet</next>
    <next id="156">Ha inkább megtartod magadnak a gondolataidat Tomról</next>
  </p>
  <p id="155" display="Elmondod Jane-nek, hogy valójában mit gondolsz">
    <text>
        [p]– Szóval – zaklat tovább Jane –, őszintén úgy hiszed, hogy jól teszem?[/p]
        [p]– Először is pontosítsuk, mi az, hogy „jól” – próbálsz kitérni a válasz alól.[/p]
        [p]– Oké… szerinted Tom a megfelelő férfi a számomra? Te mit gondolsz róla? Kedveled? – kérdezi Jane.[/p]
        [p]– Persze, bírom.[/p]
        [p]– De [em]úgy[/em] bírod?[/p]
        [p]– Nem, [em]úgy[/em] nem bírom, de nem is én megyek hozzá! Nem nekem kell [em]úgy[/em] bírni.[/p]
        [p]– Oké… akkor örülsz, hogy pont ő van mellettem?[/p]
        [p]Most vagy soha! Jobb lesz most túlesni ezen a beszélgetésen, mint mondjuk tíz év múlva.[/p]
        [p]– Nézd, Jane, szerintem ő…[/p]
        [p]– Úristen! Imádom ezt a számot! – Jane felugrik a székről, és a színpadra rohan, hogy csatlakozzon az anyjához és Lauren nénihez, akik rettenetes hangjukkal már nagyban gyalázzák a [em]Wild Thing[/em] refrénjét.[/p]
        [p]Eszedbe jut, hogy vajon Jane azért pattant fel ilyen hirtelen az asztaltól, mert a lelke mélyén mégsem szeretné hallani az őszinte véleményedet. Mindegy is. Ez úgysem a legalkalmasabb időpont arra, hogy még te is bogarat ültess a fülébe, amikor valószínűleg csak egy kis esküvő előtti idegesség az egész. Holnap talán már nem is fog emlékezni az egészre. Bizonyos dolgokat jobb is nem bolygatni. Úgy fest, a The Troggs-szám megmentett.[/p]
    </text>
    <next id="158"></next>
  </p>
  <p id="156" display="Megtartod magadnak a véleményed">
    <text>
        [p]– Tom jó hozzád? – kérdezed Jane-t.[/p]
        [p]– Igen, persze! – válaszolja.[/p]
        [p]– Boldoggá tesz?[/p]
        [p]– Legtöbbször igen.[/p]
        [p]– Őszinte?[/p]
        [p]– Halálosan.[/p]
        [p]– És ami a legfontosabb: elég nagy a fütyülője? – kérdezed rezzenéstelen arccal. Jane nevetésben tör ki, majd felugrik a székéről:[/p]
        [p]– Istenem, imádom ezt a számot! – azzal feltűz a színpadra, hogy Lisával és Cattel közösen elénekeljék Katy Perry [em]I Kissed a Girl[/em] című számát.[/p]
        [p]Végül nem mondtad el neki, hogy valójában mit gondolsz. De hát amúgy sem biztos, hogy bármire is emlékezne másnap reggel![/p]
    </text>
    <next id="157">Ha még megvársz egy utolsó számot</next>
    <next id="158">Ha mindannyian alaposan bepiáltatok, és itt az ideje hazamenni</next>
  </p>
  <p id="157" display="Megvársz még egy utolsó számot">
    <text>
        [p]Ez elkerülhetetlen. Előbb-utóbb valaki mindig kiválasztja az [em]I Will Survive[/em]-ot. Csajbuli plusz karaoke: törvényszerű, hogy ez a szám nem maradhat ki.[/p]
        [p]Mind ott tömörültök a mikrofon körül, azokat a sorokat ordítva, amiket mindenki fejből ismer, a többit pedig halandzsázzátok. Ilyen későn, ennyi ital után senki nem tudja követni a pici képernyőn a szöveget. A közönség nagy része is csatlakozik hozzátok, gyakorlatilag egy kis küzdőtér alakul ki a színpad előtt.[/p]
        [p]Épp amikor a második refrénben csúcsra érne a közös üvöltés, kifújnak a mikrofonok. Lauren néni zavartalanul továbbénekli a dalt, láthatóan nincs tudatában a történteknek, és valószínűleg nem is érdekli. A többiek azonban mind elhallgatnak, a tömeg pedig felháborodva felbődül. Lisa és Cat hiába ütögetik a tenyerükhöz a mikrofonokat, nem adnak semmi életjelt, így már csak az aláfestő zene szól a hangfalakból.[/p]
        [p]A karaokés csávó valamit babrál a gombokkal, majd megvonja a vállát.[/p]
        [p]– Elnézést, hölgyeim, rövidzárlat lehet, vagy valami ilyesmi...[/p]
        [p]Mindannyian levonultok a színpadról. Ahogy elhaladsz a DJ-pult mellett, épp látod, ahogy bedug egy kis adaptert az asztalán, és a zöld fény a mikrofonodon újra felvillan. Kérdőn nézel rá, de ő kifejezéstelen arccal bámul vissza.[/p]
        [p]Nem tudod hibáztatni: ahány pocsék tolmácsolásban már ő hallhatta az [em]I Will Survive[/em]-ot, meg tudod érteni, hogy ő sem bírja a végtelenségig.[/p]
        [p]Amúgy is késő van, mind eléggé be vagytok rúgva, itt az idő visszamenni a hotelbe.[/p]
    </text>
    <next id="158"></next>
  </p>
  <p id="158" display="Visszatérsz a hotelbe">
    <text>
        [p]Rohadt életbe! Sehol sincs a kulcsod. Már kipakoltad az egész táskádat, de úgy fest, nyoma veszett. A recepció felé veszed az irányt, de kiderül, hogy éjszaka nincs portás.[/p]
        [p]Isten tudja, Lisa hova lett, és Jane-t sem látod sehol – ő és Lauren néni külön taxival jöttek. Átfut az agyadon, hogy bekopogj a hírhedt 33-as szobába, Mikey „szerelmi fészkébe”. Előadhatnád, hogy van valami sérülésed, és szeretnéd, ha megnézné. Játszhatnátok egy kis doktorosdit. Nem, nem! Annyira azért nem vagy részeg. És soha nem is leszel.[/p]
        [p]Esetleg felhívhatnád a gondnokot. Lehet, hogy már ahhoz is túl késő van. Az egyetlen lehetőség, hogy bejuss a szobádba, ha az erkélyen keresztül próbálkozol. Biztos vagy benne, hogy nem zártad be az erkélyajtót. Leveszed a magas sarkút, és az elülső kert felé indulsz.[/p]
        [p]A szoknyádat a bugyidba tűrve átmászol az oszlopos korláton, és lábujjhegyen elosonsz az első szoba előtt. Vajon melyik a tied? A második vagy a harmadik kell hogy legyen. Hála istennek, a harmadik szoba ajtaja nyitva áll, úgyhogy besurransz rajta.[/p]
        [p]Felkattintod az olvasólámpát, de nem a te bőröndöd hever a földön, hanem egy bőrdzseki és egy bukósisak.[/p]
        [p]Végül mégiscsak a 33-asba kerültél![/p]
        [p]Hallod, ahogy elfordul a kulcs a zárban. A kurva életbe! Sosem magyarázod ki, hogy mit keresel Mikey szobájában, az éjszaka kellős közepén. Visszamenekülsz az erkélyre, majd pár pillanattal később heves zajokra és nehéz sóhajokra leszel figyelmes. Mikey nincs egyedül.[/p]
        [p]– Ó, bébi! – hallod a morgását.[/p]
        [p]Aztán egy női hang Mikey nevét sóhajtozza. Összeszorítod a szád, mert szíved szerint felsikítanál. Ezt a hangot ezer közül is felismernéd. Óvatosan odébb osonsz az erkélyen, közben ügyelsz rá, nehogy a kovácsoltvas asztalba ütközz.[/p]
        [p]Gondolatban újra végigpörgeted az éjszaka eseményeit, hátha sikerül megértened, aminek az imént fültanúja voltál. Oké, Jane egy kicsit lámpalázas az esküvő miatt, de hát az ég szerelmére, Mikey akkor is Tom vőfélye![/p]
        [p]Gyorsan berontasz a következő szobába – az már tuti a tied –, belököd az ajtót, az ágyra veted magad, és a párnába temeted az arcod. Ekkora nagy szart![/p]
        [p]– Istenem! – mondod hangosan.[/p]
        [p]– Jézusom! – kiált fel egy férfihang.[/p]
        [p]A szíved majd kiugrik a helyéről. Nagyot pislogsz, ahogy kattan az éjjeli lámpa kapcsolója, időbe telik, míg a szemed hozzászokik a fényhez. Mi az isten haragja? A takaró alatt Declan atya fekszik melletted.[/p]
        [p]– Jézus, Mária és Szent József! – kiáltja.[/p]
        [p]– Szabad egyáltalán egy papnak ilyeneket mondani? – szalad ki a szádon.[/p]
        [p]– Már hogy a fenébe ne lenne szabad! Főleg az adott körülmények között. Mit keres a szobámban?[/p]
        [p]– A maga szobájában? Ez az én szobám![/p]
        [p]Körülnézel, és lassan megvilágosodik számodra, hogy ez bizony tényleg nem a te szobád. A gardrób ajtaján ott lóg egy fekete, papi galléros ing, az éjjeliszekrényen pedig egy rózsafüzér és egy imakönyv hever. Meg egy laposüveg, vagy valami ahhoz hasonló.[/p]
        [p]Declan atya lerúgja a takarót, és feláll. Egy szál bokszeralsót visel. A sokk ellenére az agyad nagyon is felfogja a látványt: fantasztikus teste van, széles, erős válla alatt impozánsan vékonyodik hosszú, karcsú felsőteste. Kétségtelenül érzékeli a pillantásodat, mert mielőtt leülne melléd, a bőröndjéhez megy, és felkap egy pólót.[/p]
        [p]– Minden rendben? Olyan sápadt – mondja, ezúttal lágyabban. Kibuggyannak a könnyeid, és legnagyobb meglepetésedre pityeregni kezdesz:[/p]
        [p]– Annyira sajnálom… Csak egy kicsit nehéz éjszakám volt.[/p]
        [p]Declan atya valahonnan a semmiből elővarázsol egy régimódi, fehér pamut zsebkendőt, és feléd nyújtja.[/p]
        [p]– Tessék… – mondja, miközben meleg kezét a hátadra teszi. – Amúgy a frászt hozta rám. Szükségem van egy italra. Tudja, mit? Hozok egyet magának is, aztán elmeséli szépen, hogy mi történt.[/p]
        [p]Felülsz, és a hátad mögé teszel egy párnát, miközben ő a laposüvegből whiskyt tölt neked a hotel egyik súlyos kristálypoharába.[/p]
        [p]– Mi dúlta fel ennyire? – kérdezi az atya, amikor újra helyet foglal melletted az ágyon.[/p]
        [p]– Annyira hihetetlen volt, amit az előbb láttam! – kezdesz bele. – Karaokézni voltunk, és mindannyian elég sokat ittunk… – egy pillanatra megállsz. – Nézze, ez elég bizalmas, oké? Jane és én ezer éve barátok vagyunk, és biztosnak kell benne lennem, hogy nem mondja el senkinek...[/p]
        [p]– Megígérem, hogy minden, amit mond, köztünk marad – válaszolja. – Tekinthetjük gyónási titoknak is. Hacsak nem azt akarja mondani, hogy a barátnője épp a kápolnát készül felrobbantani, mert akkor lehet, hogy mégiscsak értesíteném a püspököt.[/p]
        [p]Megeresztesz egy könnyes mosolyt.[/p]
        [p]– Jane egész este lámpalázas volt az esküvő miatt… bizonytalan volt, mert…[/p]
        [p]ősosem volt még együtt más férfival, Tomon kívül…[/p]
        [p]Fura érzés mindezt pont egy pappal megosztani, de jó, hogy végre kiadhatod magadból.[/p]
        [p]– Aztán amikor hazaértünk, nem tudtam bejutni a szobámba, ezért átmásztam az erkélyen… Tudom, hogy ez elég hülyén hangzik, de aztán… aztán… megláttam Jane-t Mikey szobájában. Együtt voltak! Pedig ő Tom tanúja! Mégis, hogy gondolták ezt? – újabb könnycseppek csordulnak végig az arcodon.[/p]
        [p]Declan atya megdörzsöli borostás állát.[/p]
        [p]– És az emberek még azt mondják, hogy a cölibátus a nehéz… Na, nyugodjon meg, nem olyan nagy a baj, nem halt meg senki! – bátorítóan a válladra teszi a karját. – Maga úgy gondolja, Jane boldog lesz ezzel az emberrel, akihez feleségül készül menni?[/p]
        [p]Nem tudod, mit kellene válaszolnod. Megvannak a magad kétségei, ugyanakkor tagadhatatlan, hogy Tom nagyon megbízható és rendes pasas, aki ráadásul imádja Jane-t.[/p]
        [p]– Úgy tűnik, két lehetősége van. Az egyik, hogy beszél Jane-nel. Odamegy hozzá, és elmeséli neki, amit látott. Szüksége lehet most egy barátra, akivel meg tudja osztani az érzéseit. Vagy rá is foghatja az egészet az alkoholra. Az esküvőkön mindig mindenki megbolondul, ez esetben azonban a legtapintatosabb az lenne, ha nem mondana semmit.[/p]
        [p]– Na de melyik a helyes? Maga pap! Nem kaphatnék legalább egy kis segítséget?[/p]
        [p]Declan atya gondolatai pár pillanatra elkalandoznak, te pedig ez idő alatt tüzetesebben is szemügyre veheted. A sötét karikák a szeme alatt régóta tartó fáradtságról árulkodnak.[/p]
        [p]– Fogalma sincs, mennyire ironikus, hogy épp tőlem kér tanácsot – sóhajt –, miközben én magam is épp szörnyű lelki válságban vagyok... Ezért fekszem ébren az ágyamban éjjel kettőkor.[/p]
        [p]– Mi történt? Talán elvesztette a hitét?[/p]
        [p]Felnevet.[/p]
        [p]– Nem, azzal nincs semmi baj.[/p]
        [p]– Akkor… ez a cölibátus dolog? – kockáztatod meg a kérdést. Nem tehetsz róla, de legbelül folyamatosan abban reménykedsz, hogy ma este fogja feladni a fogadalmát.[/p]
        [p]– Különös, de nem. Bár, amikor egy gyönyörű nő jelenik meg a szobámban mezítláb, szűk ruhában… – Declan atya olyan ellenállhatatlan mosollyal néz rád, hogy a gyomrod, minden körülmény ellenére, egyszerre összerándul.[/p]
        [p]Közvetlenül mellette ülsz, a fejed a vállán, közelről érzed bőre melegét és enyhén fűszeres illatát.[/p]
        [p]– Ez ennél összetettebb dolog – folyatatja az atya. – Mostanában úgy érzem magam, mint egy báb, aki folyton egyik szertartásról a másikra rohan, miközben biztos vagyok benne, hogy Isten azt akarná, hogy az olyan, igazán gonosz dolgok ellen küzdjek, mint például az embercsempészet, a környezetszennyezés, a polgárháborúk meg az ehhez hasonlók… – felsóhajt. – Tudja, minden alkalommal, amikor az egyházközösségben beteg valaki, haldoklik, vagy egyszerűen csak könnyíteni akar a lelkén, érzem, hogy nagyon fontos munkát végzek. De van valami, amin sehogyan sem tudok túllépni…[/p]
        [p]Szörnyen kíváncsi lettél.[/p]
        [p]– Mi az?[/p]
        [p]– Az esküvők. Az elmúlt tizenöt évben megközelítőleg ezer párt adtam össze. Negyedrészük mára már elvált vagy külön él. Engem nem zavar, hogy miközben ott állnak előttem, egy olyan istennek esküdöznek, akiben nem is hisznek. Az sem érdekel, hogy már rég együtt éltek a házasság előtt is. Sőt, még az sem, hogy utána valószínűleg egyikük sem fog felbukkanni a templomban, amíg az első gyereküket meg nem kell keresztelni...[/p]
        [p]Feléd fordul, és kezébe támasztja a fejét. Közben észre sem veszed, hogy a tied lazán a másik kézfején pihen.[/p]
        [p]– Folytassa, kérem! – biztatod.[/p]
        [p]– Az viszont nagyon zavar, hogy az emberek ennyire fontos fogadalmakat tesznek, anélkül hogy egyáltalán átgondolnák, mit csinálnak. Mindenkit magával ragad az esküvői láz, a gyönyörű ruhák, a fantasztikus menü, az, hogy mindennek tökéletesnek kell lennie… miközben fogalmuk sincs róla, hogy mit is jelent valójában összekötni az életüket valakivel. Rengetegszer látok örök szerelmet és hűséget fogadó párokat, akik esküdöznek, hogy „jóban, rosszban”, anélkül hogy akár csak sejtenék, hogy a „rossz” mennyi mindent jelenthet.[/p]
        [p]Hűha! Te ezen még sosem gondolkoztál! Szerencse, hogy Cee Cee nem hallja ezt a beszélgetést.[/p]
        [p]Declan atya tovább folytatja a monológját.[/p]
        [p]– Ráadásul akkora kiadásokba verik magukat, hogy már rég folyamatban a válás, de ők még mindig az esküvőre felvett hitelt fizetik![/p]
        [p]Megszorítja a kezedet.[/p]
        [p]– De milyen önző vagyok.. Magamról beszélek már mióta, miközben maga kért segítséget. Jobban érzi magát?[/p]
        [p]Már majdnem teljesen elfeledkeztél Jane-ről, de most újraéled benned a szorongás.[/p]
        [p]– Tényleg nem mondja meg, mit kellene csinálnom? – kérdezed.[/p]
        [p]– Tudja, hogy nem tehetem. Ő a maga barátnője. De az az érzésem, már tudja is, melyik a helyes út. Ha követi az aranyszabályt, biztosan megfelelően cselekszik majd.[/p]
        [p]– Aranyszabályt?[/p]
        [p]– „Amit szeretnétek, hogy az emberek veletek cselekedjenek, ti is ugyanazt cselekedjétek velük”. Magyarul: tedd, amit te helyesnek tartasz![/p]
        [p]– Köszönöm – mondod bizonytalan mosollyal. – Kicsit már jobban vagyok.[/p]
        [p]– Vicces, de én is. Úgy tűnik, ma nekem volt szükségem gyónásra…[/p]
        [p]Elsötétül a szeme, ahogy rád hunyorog, de nem a baráti szeretettől, hanem annál valami jóval erősebb érzelemtől.[/p]
        [p]Kezedet a szájához emeli, és végtelenül gyengéden megcsókolja. Tetőtől talpig libabőrös leszel az ajka melegétől.[/p]
        [p]– Jobb, ha most elmegy. Különben hatalmas gondban leszek még a cölibátusi fogadalmammal is, és már így is van elég gondolkodnivalóm![/p]
        [p]Lecsúszol az ágyról, de még visszafordulsz, és – nem bírod megállni – odahajolsz hozzá, hogy megcsókold azt a gyönyörű vonalú ajkát. Egy hosszú percig is elidőzöl. Bár tisztában vagy vele, hogy nem ez életed legszenvedélyesebb csókja, de minden kétséget kizáróan a leggyengédebb![/p]
        [p]Elszakadsz tőle, és kisietsz az ajtón. Jane-nek szüksége van rád. A gyomrod görcsbe rándul. Az aranyszabály, ismételgeted magadban. De mi volna a helyes: szembesíteni a tényekkel, vagy úgy tenni, mintha nem láttál volna semmit?[/p]
    </text>
    <next id="164">Ha elmondod Jane-nek, mit láttál</next>
    <next id="166">Ha úgy teszel, mintha nem láttál volna semmit</next>
  </p>
  <p id="164" display="Úgy döntöttél, elmondod Jane-nek, mit láttál">
    <text>
        [p]Veszel egy nagy levegőt, és bekopogsz Jane-hez, remélve, hogy már visszaért a kis kalandjáról. Kicsapja az ajtót, arcán patakokban folynak a könnyek.[/p]
        [p]– Olyan hülye voltam! Szörnyű dolgot tettem! – siránkozik, és beránt a szobájába.[/p]
        [p]Hatalmas megkönnyebbülést érzel, hogy nem neked kell szembesítened azzal, mit csinált. Leülsz mellé az ágyra, és a kezébe adod a papír zsebkendős dobozt az éjjeliszekrényről.[/p]
        [p]Jane kinyitja a száját, és könnyek közepette rád zúdítja az egész történetet, elejétől a végégig. A karaokebárból hazajövet éppen a szobájába tartott, amikor belefutott az erősen ittas Mikey-ba. Beszélgetni kezdtek, majd felmentek Mikey szobájába, hogy lehozzanak valamit, de aztán…[/p]
        [p]– Mégis mi a fenét gondoltál? – szegezed neki a kérdést.[/p]
        [p]– Nem tudom – nyögi fájdalmasan. – Sosem voltam más férfival Tomon kívül. Elbizonytalanodtam. Tudni akartam, vajon milyen lehet…[/p]
        [p]– Ezért lefeküdtél a vőféllyel? – kérdezed. Közben próbálsz higgadt maradni, de egyre kevésbé sikerül.[/p]
        [p]Abbahagyja a szipogást, és hatalmas szemekkel néz rád.[/p]
        [p]– Megőrültél? Nem feküdtem le vele! Sose tennék ilyet. Csak csókolóztunk, aztán valahogy a kezem a farkára tévedt… – Jane a ruhája ujjába törli az orrát.[/p]
        [p]Erős csábítást érzel, hogy befogd a füled.[/p]
        [p]– És akkor észhez tértem. Annyira picike volt![/p]
        [p]– Komolyan?[/p]
        [p]Na, erre a legkevésbé sem számítottál![/p]
        [p]– Mint egy kis snackkolbászka. Igazán iiicike-piiicike volt! – magyarázza Jane a kisujját billegtetve. – Őszintén, én nem is tudtam, hogy ilyen picurka is lehet![/p]
        [p]– Nem mondod![/p]
        [p]– De, mondom! Csak a szája volt nagy! Akkor hasított belém, hogy mi a fenét művelek. És leléptem. Ennyit a lámpalázról. Annyira örülök, hogy Tom itt van nekem. Tudom, hogy szerinted unalmas, de igazából még csak nem is az. És ha az is, ő legalább az [em]én[/em] uncsi fiúm![/p]
        [p]– El fogod mondani neki? – kérdezed.[/p]
        [p]– Valószínűleg igen – válaszolja komolyan. – Még az is előfordulhat, hogy ő is csinált valami huncutságot a legénybúcsún, és akkor kvittek vagyunk…[/p]
        [p]– Azért azt te is tudod, hogy ez nem túl valószínű, ugye? – mondod.[/p]
        [p]– Igen. Ezért is szeretem őt annyira![/p]
        [p]Jane a távolba mered, te pedig egy pillanatig elgyönyörködsz az arckifejezésében, és talán életedben először igazán megérted, mennyire szereti Tomot. Átkarolod.[/p]
        [p]– Meglátod, minden jóra fordul majd! – ígéred neki. – Csak sose feledkezz el az aranyszabályról.[/p]
        [p]– Aranyszabály?[/p]
        [p]– Tedd azt, amit helyesnek tartasz![/p]
    </text>
    <next id="168"></next>
  </p>
  <p id="166" display="Úgy teszel, mintha nem láttál volna semmit">
    <text>
        [p]Halálos csend telepedett az épületre. Ahogy a szobád felé haladsz, észreveszed, hogy a kulcsod mindvégig a kabátzsebedben volt. Jellemző, hogy most találod meg. Eléggé meggyötörtnek érzed magad. Egyrészt a kezdődő másnaposság, másrészt az érzelmi megrázkódtatás miatt.[/p]
        [p]Valaki a földön ülve, térdét szorosan a mellkasához húzva, lehajtott fejjel várakozik a folyosó végén. Jane az![/p]
        [p]– Hol voltál eddig? – kérdezi, miközben nagy nehezen talpra áll. – Beszélnem kell veled! – azzal a saját szobájába terel.[/p]
        [p]– A segítségedre van szükségem! Rettenetes hibát követtem el – mondja zokogva, és a földre rogy.[/p]
        [p]– Tudom – szalad ki a szádon –, láttalak Mikey-val.[/p]
        [p]Felnéz.[/p]
        [p]– Hogy érted, hogy láttál vele?[/p]
        [p]Elmagyarázod neki, mi történt a kulcsoddal, és hogy sikerült betévedned Mikey szobájába, de attól valami visszatart, hogy azt is elmeséld, jártál Declan atyánál is.[/p]
        [p]Jane ismét elpityeredik.[/p]
        [p]– Nem is értem, hogy gondoltam az egészet! Elfogott a lámpaláz, és bepánikoltam, hogy még sose voltam mással Tomon kívül.[/p]
        [p]– Hát, most már voltál mással… – csúszik ki belőled.[/p]
        [p]– Mi? Megbolondultál? Nem feküdtem le vele![/p]
        [p]– Nem?[/p]
        [p]– Nem, egyáltalán nem. Csak csókolóztunk aztán meg… hozzáértem a farkához… és egyből kitört a frász. Egyszerűen el kellett tűnnöm onnan. Olyan rossz érzés fogott el – megtörli az arcát egy átázott papír zsebkendővel. – Különben meg Mikey-é elég kicsi… Köztünk szólva, nagyon picike![/p]
        [p]– Téényleg? – kérdezed felhúzott szemöldökkel. – Mégis, mennyire?[/p]
        [p]– Mint egy csimpánz kisujja – válaszolja Jane. Leereszkedsz mellé a földre, és mindkettőtökből kitör a röhögés, alig kaptok levegőt. Végül Jane kifújja az orrát, és komoly arccal feléd fordul.[/p]
        [p]– Kiderült, hogy az a jó nekem, ami van. Jól elbasztam ezt az egészet. Szerinted elmondjam Tomnak?[/p]
        [p]– Mit? Hogy imádod a pöcsét? Igen, mondogasd neki jó sokat a következő ötven évben! A többi meg, szerintem, legjobb, ha köztünk marad.[/p]
        [p]Jane álmodozó arccal bólogat.[/p]
        [p]– Azt hiszem, Tom és én boldogan fogunk élni, míg meg nem halunk...[/p]
        [p]– Én is azt hiszem – mondod. Újra eszedbe jut Mikey incifinci kis kukija, és önkéntelenül vigyorogni kezdesz.[/p]
    </text>
    <next id="168"></next>
  </p>
  <p id="168" display="Visszaindulsz a szobádba">
    <text>
        [p]Ahogy az első madarak csicsergését hallgatva a szobád felé baktatsz a pompás kúria ódon folyosóin, arra leszel figyelmes, hogy az utolsó szobából kuncogás szűrődik ki. Lábujjhegyen a zaj irányába osonsz.[/p]
        [p]A helyiség részben tárolóként, részben mosodaként üzemel, és most résnyire nyitva van az ajtaja. Egyre határozottabban hallod a kuncogást és a mocorgást, ahogy közelebb érsz. Bekukucskálsz.[/p]
        [p]Megpillantod Catet: az egyik nagy teljesítményű mosógép tetején ül, a lába között Lisával. Behunyt szemmel, szenvedélyesen csókolóznak. Lisa a tenyerei közé fogja Cat arcát, akinek közben Lisa hátán vándorolnak fel és le az ujjai. Döbbenten megcsóválod a fejed, és odébb lopakodsz. Mi van, ma éjszaka mindenki megbolondult?[/p]
        [p]Visszatérve a szobádba, felidézed magadban a nap eseményeit. A vad karaokeest után rajtakaptad Jane-t Mikey-val, majd sikerült egy kicsit közelebbről megismerned Declan atyát. Összességében elég viharos éjszaka volt. Arról nem is beszélve, hogy egyelőre fogalmad sincs, hogyan fogod tudni feldolgozni, amit az imént láttál a mosodában.[/p]
        [p]Szegény Bruno! Bármennyire utálod, azért most sajnálod is egy kicsit. Később, már az ágyadban fekve újra eszedbe jut Declan. Declan atya. Nem, legyen csak simán Declan.[/p]
        [p]Próbálod kiverni a fejedből a szexi ajkát és a dallamos akcentusát. Ha így folytatod, egyenesen a pokolban végzed. És a hétvége még jóformán el sem kezdődött! Holnap este van a próbavacsora – jaj, várjunk csak, már most holnap van…[/p]
        [p]De mit fogsz csinálni napközben? Egy biztos: el kell hagynod a hotelt, különben Cee Cee egész biztosan befog az esküvőszervezős őrületbe. Jane-nek úgysem lesz szüksége rád, ő ugyanis Lauren nénivel tölti a napot. Esetleg sokáig ágyban maradhatnál, aztán átmehetnél a wellnessbe legyantáztatni a bikinivonaladat. Csak ne fájna úgy – lehet, hogy egy masszázs inkább kikapcsolna. Nagyot ásítasz – ráérsz dönteni ébredés után.[/p]
    </text>
    <next id="170">Ha gyantáztatni mész</next>
    <next id="171">Ha masszázsra mész</next>
  </p>
  <p id="170" display="Gyantáztatni mész">
    <text>
        [p]Elégedetten kortyolgatod a jéghideg citromos-mentás vizet, miközben a kozmetikust várod. Kár, hogy nem valami kevésbé fájdalmas ügy miatt vagy itt. De ma reggel alaposan szemügyre vetted, hogy mi az ábra odalent, és azzal kellett szembesülnöd, hogy a te kis bozontod kezd eldzsungelesedni.[/p]
        [p]Tűsarkú cipőben beüget Olga, a bájos kozmetikusnő, és vontatott hangon közli veled:[/p]
        [p]– Annyira sajnálom, de a hétvégén szünetel a gyantázás. Elromlott a gyantamelegítő gép. De valaki visszamondta a masszázst, ha esetleg ahhoz lenne kedve...[/p]
    </text>
    <next id="171">Ha elmész masszázsra</next>
    <next id="176">Ha visszamész inkább a hotelbe, hogy legyen elég időd készülni a próbavacsorára</next>
  </p>
  <p id="171" display="Megmasszíroztatod magad">
    <text>
        [p]Meztelenül hasalsz a masszázsasztalon egy puha, meleg törülköző alatt. Az ajtó kinyílik, és egy férfi lép be rajta.[/p]
        [p]– Jó reggelt – mosolyog udvariasan. – A nevem Claud.[/p]
        [p]Visszamosolyogsz, és te is köszönsz. Még sosem volt férfi masszőröd, de alig várod, hogy kipróbáld, milyen. Ez amolyan modern és érett dolog egy nő részéről. Claud vékony alkatú, az arcszíne alapján valószínűleg egész életében csakis teljes kiőrlésű gabonán és vitaminkoktélokon élt. A karizmaiból kiindulva elég valószínű, hogy a jógának is lelkes híve.[/p]
        [p]Kinyit egy üvegcsét, mire a szoba megtelik fenyő- és eukaliptuszillattal. A masszázsasztalon fekve, a lyukon át látod, ahogy fehér vászonnadrágban föl-alá járkál az asztal körül.[/p]
        [p]– Csak szóljon, ha úgy érzi, túl erősen nyomom valahol, és persze akkor is, ha túl gyengén, oké? – mondja, te pedig bólintasz, aztán már érzed is a kezét a hátadon, és a meleg olajat a bőrödön.[/p]
        [p]Ujjai egyszerre kíméletesek, erősek és fürkészők. Mélyen kifújod a levegőt, majd élvezettel sóhajtasz fel, amint dögönyözni kezdi vállad és nyakad becsomósodott izmait. Aztán a tenyere már hosszú, egyenletes mozdulatokkal a gerinced mellett dolgozik, mindkét oldalon.[/p]
        [p]Egyre lejjebb kalandozik a keze a hátadon, majd egyszer csak lehajtja a törülközőt a derekadon, hogy a feneked felső részéhez is hozzáférjen. Az ujjai csodát művelnek: addig gyúrnak, dörzsölnek, simítanak, mígnem minden feszültség feloldódik a testedben. Ahogy a farpofád tetejéhez ér, és masszírozni kezdi, meglepve konstatálod, hogy a puncid is reagál a mozdulataira. Sosem volt rá példa korábban, hogy egy masszázs felizgatott volna. Vajon mivel magyarázható a dolog? Azzal, hogy egy jó pasi csinálja, vagy egyszerűen csak azzal, hogy olyan ujjai vannak, amiket egyenként minimum egymillió dollárra kéne biztosítani?[/p]
        [p]– Megfordulna, kérem? – mondja Claud, miközben egy újabb meleg törülközőt terít rád, hogy ne érezd magad túlságosan csupasznak. Újra olajat önt a tenyerébe, és hozzáfog a vállad, a nyakad masszírozásához, aztán még lejjebb vándorol a keze a mellkasodra.[/p]
        [p]Finoman felmordulsz, és hagyod szétnyílni a lábadat a törülköző alatt. Claud a jobb oldaladon áll, éppen szemmagasságban van neked a dereka. A nadrág vékony anyaga alatt tisztán kirajzolódik a farka. Csak a fény esik rá furán, vagy valóban merevedése van?[/p]
        [p]Miközben ujjai a mellkasodat szántják, azon merengsz, vajon vágynál-e többre. És vajon az felárat jelentene, vagy egyszerűen csak mindketten kiélveznétek a helyzetet? És miként hozza az ember a masszőrje tudomására, ha némi extrát is szeretne? Létezik valami titkos kód erre, egy szó vagy mozdulat?[/p]
    </text>
    <next id="173">Ha megpróbálkozol egy utalással</next>
    <next id="174">Ha úgy gondolod, mégsem lenne túl jó ötlet rámozdulni a masszőrödre</next>
  </p>
  <p id="173" display="Szeretnél némi extrát">
    <text>
        [p]Elég vakmerőnek érzed magad, hogy bepróbálkozz. Felkönyökölsz, és csábosan Claud felé rebegteted a szempilláidat.[/p]
        [p]– Esetleg lehetne szó némi extráról is?[/p]
        [p]– Mi a..? – Claud elrántja a kezét, és elhátrál az asztaltól.[/p]
        [p]– Jaj, elnézést, hirtelen azt hittem, hogy ez… hogy maga… – teljesen kiszárad a szád.[/p]
        [p]– Hogy merészeli?! Meg kell kérnem, hogy távozzon! – mondja Claud emelt hangon.[/p]
        [p]– Sss… – pisszegsz neki, nehogy valaki meghallja. – Elnézést, én tényleg nem úgy gondoltam… ez az egész csak egy félreértés… nem tudnánk úgy tenni, mintha meg se történt volna?[/p]
        [p]– Mit gondol, miféle hely ez? Mi nem nyújtunk ilyen szolgáltatásokat! Minek néz maga engem? Én Svédországban tanultam! Szégyellje magát![/p]
        [p]Kihúz egy papírtörlőt, és mérgesen letisztogatja az olajat az ujjairól.[/p]
        [p]– Várjon! – kiabálsz utána, ahogy kiviharzik az ajtón. – Tényleg, elnézést kérek! Ne menjen el! Még hátravan tizenöt percem![/p]
        [p]A masszázs – többé-kevésbé – letudva, készen állsz a próbavacsorára.[/p]
    </text>
    <next id="176"></next>
  </p>
  <p id="174" display="Nem mozdulsz rá a masszőrre">
    <text>
        [p]Még ha nagyon szívesen be is dobnál egy-két félreérthetetlen célzást, a lelked mélyén tudod, hogy nem lehetsz ennyire pofátlan. Claud a lábaddal folytatja, te pedig úgy döntesz, hogy befogod a szádat. A bokáddal kezdi, végighúzza a kezét a sípcsontodon, közben erőteljesen a vádlidat markolássza, majd határozott, mozgékony ujjai a térded fölött folytatják a munkát. Éppen a megfelelő erővel nyomogatja a combod izmait: először végigsimítja az egyiket, majd a másikat is.[/p]
        [p]A puncid lüktet a törülköző alatt, ahogy a keze ott dolgozik a közvetlen közelében. Komolyan vissza kell fognod magad, hogy ne emeld meg a csípődet, azt remélve, hogy hosszú, gyakorlott ujjai véletlenül beléd csúsznak. Már a puszta gondolattól is felnyögsz.[/p]
        [p]– Csak nem okoztam fájdalmat? – kérdezi Claud, és azonnal abbahagyja, amit éppen csinált. Megköszörülöd a torkod.[/p]
        [p]– Nem, dehogy, pont jól csinálja – válaszolod rekedt hangon. Keze ismét dolgozni kezd, hüvelykujjai hengerként simítják végig a bőrödet.[/p]
        [p]– Attól tartok, lejárt az időnk – mondja végül Claud. Lassan nyitod ki a szemed, egész testedben érzed a csalódottságot, egyetlen porcikád sem kész még arra, hogy véget érjen az élmény.[/p]
        [p]– Legyen óvatos, ahogy feláll, lehet, hogy egy kicsit szédülni fog – mondja a masszőröd még mindig fölötted állva. – Nem kell rohanni, öltözzön csak fel kényelmesen – azzal egyedül hagy a félhomályban.[/p]
        [p]Hanyatt fekvésben heversz az asztalon, hosszan, mélyeket lélegzel, tested izmai tökéletesen ellazultak és kipihentek, minden idegszálad rendkívül érzékeny. Végigsimítod a hasad olajtól sikamlós bőrét. Másik kezedet végighúzod az oldaladon, egészen le a csípődig – a törülközőt a földre lökve –, majd a szeméremdombodra teszed, s finoman megmarkolod. Lassan ringatod a csípődet, tudod, hogy nincs sok időd.[/p]
        [p]Szorosan egymáshoz szorítod a combjaidat, ettől a puncid is összenyomódik. Hullámokban árasztja el az ordító vágy az egész testedet. Majd benyúlsz nedves szeméremajkaid közé, ujjaid hangtalanul siklanak puncid fényes, forró bőrén. Középső ujjad felkeresi a csiklódat, és erőteljesen rányomódik, majd továbbcsúszik le, a nyílás felé, aztán vissza a csiklódra. Először csak megcsiklandozod, majd két ujjad közé csíped, aminek következtében vissza kell fognod magad, hogy ne sikíts fel hangosan. Magadba nyúlsz, puncid mohón szívja be két ujjadat. Csípődet megemeled, ezzel a csiklód még jobban a tenyeredhez tapad, és még egy harmadik ujjadat is becsúsztatod. A lábadat széttárod, hogy kellően tudd mozgatni az ujjaidat ki és be, míg egy ritka erőteljes, robbanásszerű orgazmussal el nem élvezel. A csiklód forrón lángol a tenyered alatt, a tested görcsösen összerándul, és összeszorítod a szemed, ahogy az élvezet az elviselhetetlenségig fokozódik.[/p]
        [p]Ahogy a gyönyör hullámai alábbhagynak, kiszabadítod az ujjaidat, és mozdulatlanul várod, hogy a tested kissé lehiggadjon. Majd egy hatalmas, kéjes nyújtózkodás után lemászol az ágyról, hogy felöltözz. Még soha nem érezted magad ennyire kipihentnek és ellazultnak.[/p]
        [p]Most már készen állsz a próbavacsorára.[/p]
    </text>
    <next id="176"></next>
  </p>
  <p id="176" display="A próbavacsora estéje">
    <text>
        [p]Eljött a próbavacsora estéje. Az erkélyen álldogálsz bugyiban és melltartóban, a kezedet legyezgetve szárítod a körömlakkodat. A szobád a rendezett rózsakertre néz, ebben a napszakban a virágok illata már fullasztóan erős. A tó vize és a fák koronái aranyfényben tündökölnek a távolban.[/p]
        [p]Valaki megköszörüli a torkát.[/p]
        [p]Riadtan a hang irányába fordulsz, és legnagyobb meglepetésedre Brunót pillantod meg a szomszédos erkélyen, feltett lábbal üldögél, egy itallal a kezében. Már átöltözött a vacsorához. Visszatűzöl a szobádba, előkeresel egy hosszú pólót, és vigyázva, nehogy elmaszatold a lakkod, valahogy magadra rángatod. Ezután ismét kimész.[/p]
        [p]– Azt hittem, nincs itt senki – mentegetőzöl lángoló arccal.[/p]
        [p]– Nyugi, Büdöske! – válaszolja Bruno kaján vigyorral az arcán.[/p]
        [p]– A nevem nem Büdöske! Amúgy meg miért kell állandóan gúnyolódnod velem?[/p]
        [p]– De hát mindig is Büdöskének hívtalak – feleli Bruno csodálkozva. – Ez afféle kedveskedés a részemről.[/p]
        [p]– Szerintem meg inkább afféle basztatás a részedről![/p]
        [p]– Sosem tűnt fel, hogy zavar…[/p]
        [p]– Hogy érted azt, hogy nem tűnt fel? Te már találkoztál olyan nővel, aki szereti, ha Büdöskének szólítják?[/p]
        [p]Bruno lehajtja a fejét. Váratlanul bevillan az emlékkép, Cat és Lisa mennyire be voltak indulva egymásra tegnap éjszaka. Ettől kicsit megsajnálod Brunót.[/p]
        [p]– Ne haragudj – mondja. – Már nem vagyunk tizenévesek, tényleg nem helyes, hogy így beszélek veled. Megígérem, hogy többet nem fog előfordulni.[/p]
        [p]Bólintasz, de hirtelen tiszta hülyének érzed magad, hogy így felfújtad a dolgot.[/p]
        [p]– Jó sok őrültséget csináltunk akkoriban, mi?[/p]
        [p]– Finoman szólva. Szerintem sosem leszek képes megbocsátani a tömegmészárlást, amit az Action Manjeim között végeztél![/p]
        [p]– Csak visszaadtam mindazt, amit te műveltél velem! Szerintem ma valószínűleg már a fiatalkorúak börtönében csücsülnél az ilyesmiért. Tudod, a hajgyújtogatás, a tehénszartámadások meg az ehhez hasonlók…[/p]
        [p]– Hát igen, lehet, hogy tartozom neked egy magyarázattal… Tudod, gyerekkorunkban én mindig annyira csodáltalak, olyan menőnek láttalak! Nem tagadom, egy kicsit beléd voltam zúgva. Azt hiszem, nem tudtam másként kezelni ezt az érzést, ezért piszkáltalak állandóan.[/p]
        [p]– Na, persze![/p]
        [p]– De bizony – válaszolja, mire mindketten felnevettek.[/p]
        [p]– Tényleg? Komolyan mondod? Mindaz a sok szemétség csak azért volt, mert tetszettem neked?[/p]
        [p]– Aha.[/p]
        [p]A tekintete fogva tartja a tiedet, egyszerűen nem bírsz máshova nézni. De igazából nincs is szándékodban. Többet is szeretnél megtudni erről az egész múltbéli szerelemdologról – ez tagadhatatlanul más fényben tünteti fel a kissrác Brunóról őrzött emlékeidet.[/p]
        [p]– Bruno bácsi! Bruno bácsi![/p]
        [p]Ebben a pillanatban Dominóék tűnnek fel a kert végében, épp a gyerekeik után loholnak.[/p]
        [p]– Ezt majd még folytatjuk – fordul hozzád Bruno, majd meglepő könnyedséggel átszökken a korláton, és ünnepi szerelésével mit sem törődve a fűbe térdel, hogy a gyerekek a hátára mászhassanak lovacskázni. Nem tudod megállni, hogy el ne mosolyodj.[/p]
        [p]Éppen indulnál a próbavacsorára, amikor kopognak, és Jane lép be az ajtón. Ma még nem is beszéltetek. A masszázsról jövet láttad egy pillanatra, Lauren néni próbálta épp rábeszélni egy francia manikűrre és egy luxusebédre, aztán később még egy SMS-t is küldött neked, hogy ne aggódj miatta.[/p]
        [p]Megöleled.[/p]
        [p]– Hogy érzed magad?[/p]
        [p]– Még mindig egy kicsit másnaposan, ami nem is csoda, Lauren néni egész nap tolta belém a bloody Maryket. Figyelj… arra jutottam, hogy nem volna semmi értelme elmondani Tomnak, hogy mi történt tegnap éjjel. Csak fájdalmat okoznék neki. Most már biztosan tudom, hogy őt akarom, és senki mást. Szerinted gyávaság, ha eltitkolom előle a dolgot?[/p]
        [p]A csodálatos Declan atya szavai csengenek füledben.[/p]
        [p]– Nem, nem az! Azt kell tenned, amit helyesnek érzel. Mindenkinek lehet az életében egy őrült pillanata. Az meg amúgy sem túl valószínű, hogy Mikey elmeséli neki, nem igaz?[/p]
        [p]Jane nagyot sóhajt.[/p]
        [p]– Dehogy! Reggeli után váltottunk pár szót. Ő is rettenetesen érzi magát. Na, ezt azért nehezen hiszed el, de ezúttal megtartod magadnak a véleményedet.[/p]
        [p]– Ha belegondolsz, bármilyen furcsa, de Mikey szívességet tett neked ezzel az egésszel. Az icipici csimpánzfütyije ébresztett rá arra, hogy milyen jó is neked Tommal. Különben még mindig ott állnál kétségek közepette.[/p]
        [p]Jane elmosolyodik.[/p]
        [p]– Tudom, hogy ez most hülyén hangzik, de egészen tegnap éjszakáig fogalmam sem volt, hogy ennyire apró példányok is léteznek! És tudtad, hogy nem minden pénisz görbe? Valahogy azt hittem, hogy mindenkié olyan, mint Tomé.[/p]
        [p]Eszedbe jut az éjszaka, amit a pilótával és az ő nem átlagosan balra hajló péniszével töltöttél. De ez most nem a legalkalmasabb időpont arra, hogy a saját kalandodról kezdj mesélni.[/p]
        [p]– Oké, azt hiszem eleget hallottam! Komolyan, Jane, annyira örülök, hogy Tom és közted minden rendben.[/p]
        [p]– Késésben vagyok, jobb, ha elindulok. Köszönöm, hogy itt vagy nekem! És azt is, hogy nem ítélkezel fölöttem…[/p]
        [p]Mielőtt elsietne, még egyszer megölel. Ez a kis közjáték, ha másra nem is, de arra biztosan jó volt, hogy a benned motoszkáló kétségeket is lecsillapítsa, vajon tényleg Tom-e a megfelelő férfi a barátnőd számára. Nagy valószínűséggel az, hiszen nélküle Jane láthatóan darabokra hullik.[/p]
        [p]A vacsorára menet eldöntöd, hogy a következő lépésed az lesz, hogy elbeszélgetsz Lisával a tegnap esti mosodai akciójáról.[/p]
        [p]– Helló, ismét – köszön rád a DJ a szobájából kilépve. Visszafordulsz. Annyira izgató, hogy tekintetétől még a [em]Titanic[/em]ot elsüllyesztő jéghegy is nyomban elolvadt volna. – Kerestelek tegnap este. Bedobhattunk volna valamit lefekvés előtt.[/p]
        [p]Hm, miért nem vagy te soha, még véletlenül sem, jókor jó helyen?! Végre egy pasi, akitől azonnal felszökik a pulzusod![/p]
        [p]– Bepótolhatjuk – feleled.[/p]
        [p]– Megegyeztünk![/p]
        [p]Cee Cee természetesen a próbavacsorát is katonai szigorral tervezte meg. Mindent a legapróbb részletekig kitalált: az elegáns ruháktól kezdve, az ülésrenden át – minden egyes teríték mellett egy kézi készítésű, aranytintával írott, névre szóló kártya ékeskedik – a berendezésig – az ízléses fogadóterem közepén elhelyezett egyetlen, hosszú, keskeny asztallal.[/p]
        [p]Körbejárod az asztalt a székedet keresve. Csupa családtag és közeli barát. Rátalálsz a helyedre, a kártyák alapján tőled balra Lisa, jobbra pedig Cee Cee ül majd.[/p]
        [p]– Erre! – szólsz oda Lisának, aki az imént lépett be egy karcsúsított szmokingban és egy pár rendkívül magas sarkú, rikító pink cipőben, ami tökéletes összhangban van a hajával. Kifejezetten örülsz, hogy melletted ül, legalább ki tudod vallatni, hogy milyen felindulásból nyalogatták egymás képét meg még ki tudja, mijét a menyasszony bátyjának a barátnőjével tegnap éjjel.[/p]
        [p]A gyomrod remegni kezd, amikor Declan atya leül veled szemben. Hogyan lehetséges, hogy akárhányszor látod, mindig egyre jobban néz ki? Kedvesen üdvözlitek egymást, majd megérkezik Bruno és Cat, és helyet foglalnak Declan atya jobbján. Észreveszed a lopott pillantásokat Cat és Lisa között.[/p]
        [p]– Tudom, mit műveltél az éjszaka – súgod Lisa fülébe.[/p]
        [p]– Azt a kurva… – sóhajt fel Lisa.[/p]
        [p]– Nem muszáj most beszélnünk róla, ha nem akarsz – javaslod.[/p]
        [p]– Nem, oda nézz![/p]
        [p]Követed Lisa tekintetét, és majd leesel a székről: a pilóta, akivel két napja találkoztál… feléd közeledik. Alig kapsz levegőt. Lehetséges, hogy azóta keres?[/p]
        [p]– Apa! – kiált fel Tom, majd odasiet hozzá, megragadja a kezét, és megöleli. Hirtelen leesik a tantusz. A balra hajló pénisz – apja fia! Úgy tűnik, lefeküdtél a vőlegény apjával! Gyorsan felkapod a retikülöd, és az arcod elé tartod. Lisa szája még mindig tátva van, majd egyszer csak kitör belőle a vad röhögés.[/p]
        [p]– Egy szót se! Én is tudom, hogy te mit műveltél, és még most is mocskosnak érzem magam attól, amit láttam – veted oda neki idegesen.[/p]
        [p]Tom körbekíséri az apját az asztal körül, és egyenként bemutatja mindenkinek.[/p]
        [p]Bassza meg, bassza meg, bassza meg, mantrázod magadban, ahogy egyre közeledik.[/p]
        [p]Láthatóan kétszer is megdöbben: először, amikor téged, majd amikor kiszúrja a melletted üldögélő Lisát is.[/p]
        [p]– Hát te… És te is![/p]
        [p]– Ti ismeritek egymást? – kérdi Tom zavartan, de udvariasan. – De mégis honnan?[/p]
        [p]– Összefutottunk már… – nyögöd, a hangod még a saját fülednek is idegenül cseng.[/p]
        [p]– Nagyon is [em]jól[/em] ismerik egymást – mondja Lisa, te pedig az asztal alatt jól bokán rúgod.[/p]
        [p]Jane magához inti Tomot, aki mielőtt elmegy, még egy utolsó értetlen pillantást vet rád, azután az apjára – úristen, az [em]apja![/em] Lisa játékosan oldalba bök, majd Cat felé fordul, és magadra hagy téged Mr. Bruce Willisszel.[/p]
        [p]– Szóval te vagy Tom apja – mondod kényszeredett kedélyességgel.[/p]
        [p]– Az lennék, te pedig…?[/p]
        [p]– A menyasszony legjobb barátnője – válaszolod lángvörös arccal.[/p]
        [p]– Kicsi a világ – mondja.[/p]
        [p]– Nagyon kicsi![/p]
        [p]– Egészen apró…[/p]
        [p]Zakatol az agyad, hogy mit is kéne mondani.[/p]
        [p]– Hogy lehet, hogy nem is… láttalak még… errefelé? Úgy értem itt, a hotelben.[/p]
        [p]– Telt ház volt. Ezért lakom a másikban.[/p]
        [p]– Értem.[/p]
        [p]Közelebb hajol, és bizalmas hangon odasúgja:[/p]
        [p]– Hiányoltalak akkor reggel…[/p]
        [p]A gallérodat igazgatod, hirtelen olyan szűknek érzed a ruhád.[/p]
        [p]– Jack![/p]
        [p]A drága parfümtől illatozó Lauren néni csap le rátok: karját szorosan Jack dereka köré fonja. Azért a Vivienne Westwood nagyestélyi túlzásnak tűnik egy próbavacsorára, de Lauren néni már csak ilyen.[/p]
        [p]– Szia, Lauren – köszönti a pilóta, és egy puszit nyom az arcára.[/p]
        [p]– Csodás újra látni téged. Túl rég nem találkoztunk már – dorombolja a fülébe. – Látom, egymás mellett ülünk, ez aztán a kellemes meglepetés![/p]
        [p]Abból, ahogy gesztikulál, azt szűröd le, hogy még sincs ezen olyan nagyon meglepve.[/p]
        [p]Lauren néni Jackbe karol.[/p]
        [p]– Leülünk? Mit szólnál, ha megpróbálnánk a volt feleségedet egy kicsit féltékennyé tenni?[/p]
        [p]Jack tanácstalanul néz rád, miközben Lauren néni elrángatja mellőled.[/p]
        [p]– Basszus – súgod oda Lisának, aki ismét rád figyel. – Az összes férfi közül, aki megfordul a környéken ezen a hétvégén, miért pont Tom apjával kellett kefélnem? Ez az egész a te hibád! Te szúrtad ki elsőnek.[/p]
        [p]– Akár Tom apja, akár nem, akkor is dögös! – válaszolja Lisa.[/p]
        [p]Titkon Jack felé tekingetsz. Az asztal végében ül, pont szemben Tom anyjával és annak újdonsült barátjával. Lauren néni folyamatosan susmorog a fülébe, kezét a karjára teszi. Nyilvánvaló, hogy rajtad és Lisán kívül más is úgy gondolja, hogy a pasas elképesztően szexi.[/p]
        [p]Rendben, a vacsora legkínosabb első öt percét már sikerült átvészelned. A borospoharadért nyúlsz, már csak két és fél óra van hátra.[/p]
        [p]Végignézel az asztaltársaságon. Lisa és Cat között valósággal szikrázik a levegő, érthetetlen, hogy ez rajtad kívül senkinek nem szúr szemet. Brunóra pillantasz, aki afféle boldog tudatlanságban üldögél. Amikor észreveszi, hogy nézed, édesen rád mosolyog. Biztosan rosszulesett neki, hogy olyan csúnyán leoltottad. Másfelől viszont örülsz, hogy végre kiadtad magadból az évek óta összegyűlt feszültséget. Még azt is el tudod képzelni, hogy egyszer ti ketten akár barátok is lehettek.[/p]
        [p]Csörög egy mobil, Jack telefonja. Figyeled, ahogy feláll, és odasúg valamit Tomnak.[/p]
        [p]– Attól tartok, most mennem kell – jelenti be hamarosan a többiek felé fordulva, szeme egy másodpercre összeakad a tieddel.[/p]
        [p]– Afféle pilótavészhelyzet? – kérdezi Lauren néni.[/p]
        [p]– Valami olyasmi. De holnap az esküvőre visszaérek.[/p]
        [p]Ismét feléd pillant, majd elhagyja a termet. Felmerül benned, hogy nem csak ürügy volt-e ez a hívás, hogy leléphessen, s ezzel megkíméljen mindkettőtöket a további kellemetlen helyzetektől. Hátradőlsz, egyszerre érzed magad megkönnyebbültnek és csalódottnak. De így lesz a legjobb. Ha tudtad volna, hogy a pasas Tom apja, kizárt, hogy összegabalyodsz vele.[/p]
        [p]Ismét Declan atya vonja magára a figyelmed. Mindig vonzó, de ma este különösen az ebben a fekete öltönyben. Illetve észveszejtően izgató, ha pontosan akarsz fogalmazni. És a tegnap éjszakai lelkizésetek után ma egyértelműen úgy érzed, valami összeköt titeket. A beszélgetésetek sokkal bensőségesebb volt, mintha az egész éjszakát átkeféltétek volna. Valamin épp összenevetnek Noéval, ismét az az ellenállhatatlan mosoly ül ki az arcára, de a szeme alatt még mindig ott vannak a karikák.[/p]
        [p]A főfogás közepe felé – valami rém bonyolult rizottó – valakinek a lába hozzád ér az asztal alatt. Elsőre csak egy futó érintés, de másodszorra már jóval határozottabb. Megdermedsz. A villádra szúrt szárított paradicsom félúton megáll a szád felé. Körbenézel. Declan egyik oldalán Noe ül, akit láthatóan teljesen lefoglal, hogy a felkockázott ételt próbálja a gyerekei szájába ügyeskedni. A másik oldalon Bruno épp hevesen vitatkozik valamin Lisával, Cattel és Lauren nénivel. Lövésed sincs, kinek a lába lehet az. Declan atyára téved a szemed, mire ő rád mosolyog.[/p]
        [p]Te jó isten! Ő lesz az! Az ő lába játszik ismerkedőst a tieddel az asztal alatt! Ezek szerint tegnap este ő is érezte, hogy működik köztetek a kémia. Egész testedet átjárja a forróság, a lábujjaidtól egészen a fejed búbjáig. Az atya ismét rád mosolyog, a szeme sarkában megjelennek az apró nevetőráncok, majd folytatja a beszélgetést Jane anyjával, aki tőled néhány székkel odébb ül.[/p]
        [p]Megint érzed a lábát. Futólag végigsimítja a bokádat, majd visszavonul. Visszatartod a lélegzeted, és csak játszol az étellel, most már egy falat sem menne le a torkodon az izgalomtól. Alig várod, hogy lába ismét a tiedhez dörgölőzzön, kicsit félsz, hogy talán csak beképzelted magadnak az egészet. Pedig nem. A bőröd még most is lángol ott, ahol megérintett. Declan ismét elkapja a tekintetedet, de ez alkalommal még oda is int neked. Ez az a megerősítés, amire vártál. Kibújtatod a lábad a cipőből, és óvatosan a célállomás felé tapogatózol. Lábujjaid ráakadnak a bokájára, majd onnan szép lassan felfelé kúsznak a lábszárán.[/p]
        [p]Declan hatalmas csörömpöléssel ejti a villáját a tányérra, és köhögni kezd. Azonnal elkapod a lábad. Noe ijedten felé fordul, és ütögetni kezdi az atya hátát, míg a köhögési rohama csillapodik, aztán folytatja a veszekedést Parisszel, Penanggal, Perthszel, vagy hogy is hívják azt a csemetéjét, amelyik épp egy csirkecombot – miso-, gyömbér- és szezámbundában – próbál belegyömöszölni a vizespoharába.[/p]
        [p]Declan őszinte meglepetéssel néz rád, és a boráért nyúl. Te ártatlan arccal továbbra is az ételedet turkálod, és közben visszahelyezed a lábadat a vádlijára, majd tovább vándorolsz felfelé egészen a combjáig, onnan ismét le a bokájához, majd megint fel, míg végül a lábfejed az ágyékához nem ér. Kellemesen meglepődsz a keménységen, amit ott találsz.[/p]
        [p]Jól látszik, Declan mennyire igyekszik, hogy megőrizze a nyugalmát. Éppen az asztalkendőjét teríti az ölébe, amikor Jane anyja a parókia új orgonistájáról kezdi kérdezgetni.[/p]
        [p]Amint a felszolgálónő leszedi az asztalt, Declan megragadja az alkalmat, hogy elnézést kérjen, és elhagyja a termet. Vársz egy pár percet, de nem bírod sokáig, sietve utánaindulsz.[/p]
        [p]Beleütközöl, mert közvetlenül az ajtó előtt álldogál. Megragadja a kezedet, és beránt egy sötét helyiségbe: egy hosszúkás, szűk szoba tele használaton kívüli asztalokkal és székekkel, meg egy kanapéval az ablak alatt. Az egyik sarok felé tol. Egyáltalán nem tudod eldönteni, hogy düh vagy vágy tombol a tekintetében.[/p]
        [p]Belefog három különböző mondatba, de végül feladja, és egy hatalmas sóhajjal a karjába zár. Tisztán érzed szíve kétségbeesett kalapálását a mellkasodon.[/p]
        [p]– Most mihez kezdjek veled? – kérdezi egy csókot nyomva a hajadba. Szorosan hozzádörgölöd magad, epekedve várod a folytatást, arcod félreérthetetlenül hozzásimul az övéhez. Átható tekintettel mered rád, de nem mozdul.[/p]
        [p]Nem bírod tovább. Lábujjhegyre emelkedsz, és az övéhez nyomod a szádat. Egy jó hosszú percig nem érkezik semmilyen reakció. De aztán egy elégedett kis nyögés kíséretében mégis szétnyílik az ajka. Majd elalélsz a vágytól és a megkönnyebbüléstől. Először kiélvezed a szája lágy melegét, mielőtt nyelveddel óvatosan az övé után puhatolóznál. Lassan, kínzóan lassan felel rá, félúton találkoztok, fejét kissé oldalra dönti, borostás bőre a tiedet súrolja. Összekulcsolod a kezedet a tarkóján, csípődet szorosan hozzádörgölöd, és megállapítod: bármennyire is össze lehet zavarodva, a farka egyértelműen jelzi, mit akar.[/p]
        [p]Ezután bekövetkezik az igazi áttörés: merészen megragad, és szenvedélyesen csókol, miközben keze lecsúszik, és már a fenekedet markolássza. Olyan erővel húz magához, hogy szinte már benned is van.[/p]
        [p]Rázuhantok a kanapéra, zihálva kapkodod a levegőt, ő magához szorít, arcvonásai ráncokba gyűlnek, mint aki éppen sírni készül. Behunyja a szemét, és a homlokát a tiédnek nyomja. Te az ujjad hegyével körülrajzolod az ajkát, majd végigcsókolod az állcsontja vonalát, komótosan haladsz lefelé a nyakán, miközben mélyen magadba szívod tömény, férfias illatát.[/p]
        [p]– Mit művelünk? – kérdezi suttogva.[/p]
        [p]– Te kezdted – válaszolod.[/p]
        [p]– Én?[/p]
        [p]– Igen, te – mondod már-már sértetten. – Miért, szerinted mi volt az a huncutság az asztal alatt?[/p]
        [p]– Azt nem én kezdtem, te voltál![/p]
        [p]Hm… ha nem Declan lába volt az, akkor kié? Csak ekkor esik le neked… csak Bruno lehetett! Felidézed magadban a korábbi beszélgetéseteket, és hogy milyen szemeket meresztett rád egész este. Csakhogy ez mit sem változtat azon, amit itt és most érzel.[/p]
        [p]– Ne haragudj… Pontosan tudom, hogy nem lenne szabad… De én még soha nem akartam ennyire senkit – vallod be.[/p]
        [p]– Én sem. Bárcsak ne lenne ennyire bonyolult![/p]
    </text>
    <next id="186">Ha úgy ítéled meg, hogy túl sok bonyodalommal járna ez a légyott</next>
    <next id="189">Ha a lehetséges bonyodalmak ellenére is folytatni akarod</next>
  </p>
  <p id="186" display="Úgy érzed, túl sok bonyodalommal járna, ha folytatnátok">
    <text>
        [p]– Tudom – mondod. – Nem vagyok túl boldog tőle, de megértem.[/p]
        [p]– Ó, a pokolba az egésszel! – Declan ismét hozzád hajol, arcodat a két keze közé fogja, és sóvár mohósággal megcsókol. A nyelve a tiedbe kapaszkodik, kétségbeesetten, mint fuldokló a vízben lebegő deszkára. Néhány percnyi mámor után most te húzódsz el tőle. Ehhez minden akaraterődre szükséged van, és már most tisztában vagy vele, hogy mennyire meg fogod bánni, de egyszerűen nem bírod megtenni, túl sok forog kockán.[/p]
        [p]– Várj, nem megy – mondod, miközben megfogod mindkét kezét. – Nem arról van szó, hogy nem akarom, jobban akarom, mint bármit ezen a földön. De én ezért nem tudom vállalni a felelősséget. Túlságosan komoly következményei lehetnek.[/p]
        [p]A bőrödön érzed forró leheletét, percekig egyikőtök sem mozdul. Majd ujjaival finoman végigsimítja az arcodat, és gyengéden megcsókol.[/p]
        [p]– Nem maradhatok tovább – mondja.[/p]
        [p]– Hogy érted? – dadogod.[/p]
        [p]– Ezek után hogy adjam össze őket? Szörnyű képmutatás lenne a részemről, ugye megérted? Ez az egész csak megkönnyítette a döntésemet – mondja, és közben jelentőségteljesen rád néz..[/p]
        [p]– Ne! – megragadod a karját. – Most nem mehetsz el, holnap reggel van az esküvő![/p]
        [p]Érzed, hogy elhagy minden erőd. Az nem lehet, hogy miattad hiúsuljon meg Jane esküvője! Cee Cee ki fog nyírni.[/p]
        [p]– Sajnálom, de mennem kell.[/p]
        [p]– Ne! Kérlek, gondold át! Kérdezd meg magadtól, mit tenne Jézus a helyedben? Szerintem ő maradna, és összeadná Jane-t és Tomot.[/p]
        [p]Declan felnevet.[/p]
        [p]– Bárcsak húsz évvel ezelőtt találkoztunk volna! Jézus sosem került volna ilyen helyzetbe. Valószínűleg túlságosan elfoglalná, hogy kidobálja a bankárokat mammon valamelyik templomából – apró puszit nyom az orrod hegyére. – Szólnál nekik, hogy elmentem? És minden jót kívánok Jane-nek. Szívből remélem, hogy ő és a választottja kitartanak majd egymás mellett.[/p]
        [p]– Várj! – kiáltod, miközben feláll, még mindig a kezedet fogva. – Most hova mész?[/p]
        [p]Fehér fogai ragyognak a félhomályban.[/p]
        [p]– Úgy döntöttem, csatlakozom a Greenpeace-hez. Aztán meg… ki tudja? Nagyon vigyázz magadra – kezet csókol, és eltűnik.[/p]
        [p]A francba! Most mit fogsz mondani Jane-nek? Végül visszasomfordálsz a terembe, hogy szembenézz a kivégzőosztaggal – Cee Cee-ről tapasztalatból tudod, hogy gyilkolni tud a pillantásával.[/p]
        [p]Intesz, hogy nyugodtan elvihetik a vaníliával leöntött, vattacukorágyban tálalt csokoládéhabot előled; ezek szerint lemaradtál egy komplett fogásról, amíg odakint azzal voltál elfoglalva, hogy lerángasd a gatyát az atyáról. Valaki megkocogtatja a poharát, és mindenki elhallgat. Lisa aggodalmaskodva feléd pillant, Bruno pedig leplezetlenül bámul. Nem is érted, hogy nem vetted eddig észre – elég egyértelműen leolvashatóak a gondolatai az arcáról.[/p]
        [p]– Hol van Declan atya? – néz körbe Jane anyja.[/p]
        [p]Megköszörülöd a torkodat:[/p]
        [p]– Azt üzeni, hogy elnézést kér mindenkitől. Fel kellett mennie a szobájába… valami hivatali ügyet elintézni.[/p]
        [p]Hát, ez elég gyenge kifogás, még akkor is, ha a hallgatóságod történetesen kellemesen jóllakott, és mostanra már be is van rúgva.[/p]
        [p]A pohárköszöntők után félrehúzod Lisát és Jane-t.[/p]
        [p]– El kell mondanom nektek valamit – kezdesz bele.[/p]
        [p]– Mi az? – Jane szemében ijedtség tükröződik. Túl jól ismer, azonnal látja rajtad, hogy rossz a lelkiismereted.[/p]
        [p]– Declan nem a szobájába ment. Annál sokkal messzebb.[/p]
        [p]– Ó, baszd meg! Mit csináltál már megint? – Lisa azonnal levágja, hogy valami történt.[/p]
        [p]– Hogyhogy sokkal messzebb? – kérdi Jane, akinek kicsit lassabban esik le a dolog.[/p]
        [p]– El kellett mennie – hebeged –, mert… hirtelen… váratlanul… megingott a hite.[/p]
        [p]– Te mocskos kis…! – mondja Lisa a szája elé emelt keze mögül. – Te aztán ott vagy a szeren, basszus! Csapj bele! – kiáltja, de te rá sem hederítesz.[/p]
        [p]– Nem, semmi ilyesmiről nincs szó – tiltakozol.[/p]
        [p]– Te dugtál a papunkkal, és erre most lelépett? – kérdezi Jane megemelt hangon, mire mindenki felétek fordul.[/p]
        [p]– Nem is dugtam vele! – sziszeged. – Csak csókolóztunk egy kicsit. Nem tehetek róla. Úgy értem, te is [em]láttad[/em] a pasast! Baszd meg, igazi félisten![/p]
        [p]– Hát nem egészen. Csak Istennek dolgozik – mondja Lisa. – Ami, ha jobban belegondolsz, csak ront a helyzeteden.[/p]
        [p]– Köszönöm, hogy vigasztalsz – válaszolod ingerülten.[/p]
        [p]– Te cseszted el, te is fogod rendbe hozni! – közli Jane szigorúan, frissen manikűrözött körmével idegesen bökdösve közben a mellkasodat.[/p]
        [p]Ki fogja így a szertartást vezetni?[/p]
    </text>
    <next id="195"></next>
  </p>
  <p id="189" display="Akármi is az ára, folytatni akarod">
    <text>
        [p]– Tudom, hogy ez iszonyú komplikált… – bólogatsz komolyan.[/p]
        [p]– Ó, a fenébe az egésszel! – mondja Declan, és ismét neked esik. Miközben száját a tiedhez szorítja, behunyod a szemed, és hagyod, hogy átjárjon a forróság. Erről álmodtál, amióta először megláttad.[/p]
        [p]Ujjaiddal óvatosan cirógatod a mellkasát, majd egy-két gombot kigombolsz az ingén, hogy végre érezd csupasz bőre tapintását. Érintésedre belenyög a szádba. Könnybe lábad a szemed a gondolattól, hogy milyen gazságra készülsz, de ugyanakkor vágysz is rá. Remegő kezét a válladra teszi. Hagyod ruhád pántjait lassan lecsúszni, szája lefelé vándorol a nyakadon, majd megáll, és egy csókot lehel a válladra. Ezután végtelen gyengédséggel a markába zárja a melledet.[/p]
        [p]– Nagyon régen volt már… – mondja halkan.[/p]
        [p]– Semmi baj – nyugtatod meg, és lassan hátradöntöd a kanapén, majd óvatosan az ölébe ereszkedsz. Nem akarod sürgetni. A derengő fényben látod reszkető ujjait a dekoltázsodon. Segítesz neki, lehámozod a ruhát a melledről, mire ő finoman körbesimítja a tenyerével. Hüvelykujjai meg-megakadnak a mellbimbódon, ami keményen mered előre, mint a gyémánt. Hosszasan cirógatja a két melledet, mielőtt közéjük temetné a fejét. A hátába kapaszkodsz, és élvezed, ahogy a fogai puha bőrödbe vájnak. Felsóhajtasz, miközben ő az egyik, majd a másik mellbimbóddal játszik. Hosszú percekig kényeztet a szájával. Majd felemeled a fejét, és megint hevesen csókolóztok, kész csoda, hogy a forróság még nem perzselte fel az egész testedet.[/p]
        [p]A várakozás elviselhetetlenül kínzóvá válik, remegsz az adrenalintól, mohón az ágyékához nyúlsz. Kigombolod a nadrágját, és lehúzod a sliccét. A farka vigyázzban áll, ahogy megérinted. Sok-sok éve nem volt része ilyesmiben. Ismét a nyakadba hajol, érzed a szája melegét. Ujjaidat a farka köré fonod, mire hátraveti a fejét, és hangosan felnyög. Kezét gyorsan a tiedre teszi, hogy megállítson; túl sok ez neki. Egy pillanatra megszorítod lüktető farkát, mire mélyen felsóhajt. Az elviselhetetlenségig felizgulsz attól, hogy látod, milyen hatással vagy rá.[/p]
        [p]– A táskámat – suttogod. Ahogy tapogatózik, majd esetlenül feléd nyújtja a retikült, látszik rajta, mennyire idegen számára a női táskák világa. Kiveszed a kezéből, és kinyitod: az oldalsó zsebben matatsz a vészhelyzetekre bekészített óvszer után. Nem akarsz tőle elszakadni, de muszáj egy percre felállnod, hogy kibújj alaposan átnedvesedett bugyidból. Majd visszamászol rá lovagló ülésben. Egyik kezed a nyakán, a másikkal az óvszert fogod, miközben fogaiddal feltéped a csomagolást.[/p]
        [p]Lágyan megcsókolod, majd rásimítod az óvszert meredező férfiasságára. Olyan kőkemény, hogy attól tartasz, robbanni fog, még mielőtt egyáltalán magadban érezhetnéd, pedig ez nem történhet meg: most azonnal akarod őt![/p]
        [p]– Gyerünk – súgod a fülébe, miközben a farkára helyezkedsz, gondosan a szeméremajkaid közé igazítod a hegyét, és lassan ráereszkedsz. Felkiált, és a hátadat markolássza.[/p]
        [p]Ahogy beléd nyomul, igyekszel mozdulatlan maradni, hogy minél tovább tartson a pillanat, magadhoz öleled, és megcsókolod a homlokát, de Declan egy másodperccel sem bírja tovább, azonnal elélvez, egyetlen hang nélkül, vállizmai görcsösen megfeszülnek az ujjaid alatt. A karodban tartod, arcod az övéhez simul.[/p]
        [p]Mire újra kinyitod a szemed, mintha valami megváltozott volna – másképp szűrődnek a fények a szobába. Declan még mindig a külvilágról elfeledkezve pihenteti a fejét kulcscsontod mélyedésében. Egy csepp izzadság – vagy esetleg könny? – gördül végig az arcán, és csordul le rád.[/p]
        [p]Végül leszállsz róla, megfordulsz, és csak ekkor veszed észre, hogy Jane áll a szoba túlsó végében tátott szájjal, mellette az édesanyja, mindkettejük keze tele becsomagolt ajándékokkal. Teljes pánikban bökdösni kezded Declan oldalát, és közben próbálod lefelé húzkodni a ruhádat.[/p]
        [p]Amikor ő is észreveszi Jane-éket, elfehéredik.[/p]
        [p]– Ó, basszus… – nyögi, miközben felrángatja a sliccét. Az ajtóban mostanra már feltűnt Lisa és Cee Cee is, szintén egy halom ajándékot cipelve. Cee Cee kezéből az egyik csomag hatalmas puffanással zuhan a földre.[/p]
        [p]Jane jéggé dermedve áll előttetek.[/p]
        [p]– Ne bassz! – mondja Lisa. – Már nem tudtam elképzelni, hova tűntél! Hát magát meg ki fogja feloldozni, atyám? Mert most aztán vétkezett![/p]
        [p]Jane anyja lassan hátralép párat, majd leereszkedik három egymásba rakott szék tetejére. Cee Cee követi a példáját. Halálos csend van a szobában. Az semelyik esküvői kézikönyvben nem szerepel, mit kell csinálni egy ilyen helyzetben.[/p]
        [p]Declan megköszörüli a torkát, miközben az ingét gombolja.[/p]
        [p]– Jane, attól tartok, hogy nem eskethetlek meg holnap.[/p]
        [p]– Na ne mondja, atyám! – néz rá Lisa.[/p]
        [p]Jane-nek szó szerint leesett az álla.[/p]
        [p]– Az lesz a legjobb, ha most elmegyek – mondja az atya. – Annyira sajnálom a sok kellemetlenséget, amit okoztam.[/p]
        [p]Feléd fordul és megcsókol, hüvelykujjával végigsimítja az arcodat, majd lehajtott fejjel elhagyja a szobát.[/p]
        [p]– Akkor vasárnap a templomban! – kiáltja utána Jane anyja gépiesen, furcsán kedélyes hangon.[/p]
        [p]– Anyu – förmed rá Jane –, erősen kétlem, hogy ott lesz![/p]
        [p]– Jane, ANNYIRA sajnálom! – mondod.[/p]
        [p]– Na, erre aztán egyáltalán nem számítottam! – nyeri vissza a hangját Cee Cee.[/p]
        [p]Lisa már nem bírja tovább, kitör belőle a röhögés. Mindene belerázkódik a hahotázásba.[/p]
        [p]– Kurva életbe! – fakad ki Jane. – Most ki a fene fog összeadni minket? Hagyd abba! Ez egyáltalán nem vicces! – csap rá Lisa karjára. Aztán feléd fordul. – Ha minden igaz, kevesebb mint tizenkét óra múlva lesz az esküvőm. Kislány korom óta ismerem Declan atyát. Erre te! Sikerült mindent elrontanod! Ha már tényleg muszáj mindenkivel összefeküdnöd, nem tudtad volna legalább a papomat kihagyni?[/p]
        [p]Jane anyja és Cee Cee szigorú arccal bólogatnak. Most tényleg nagy bajban vagy.[/p]
        [p]– Jane... – kezdesz bele.[/p]
        [p]Túl késő, Jane már visít.[/p]
        [p]– Tönkretetted az esküvőmet! Azt akarom, hogy tűnj el! Most azonnal![/p]
        [p]– De hát… – hebeged.[/p]
        [p]A nagy ordítozásra mások is elkezdtek beszállingózni a helyiségbe, de ez már az a stádium, amikor Jane agya visszafordíthatatlanul elborult. Még Lisa is idegesnek tűnik. Jane a kíváncsi tömeg felé fordul:[/p]
        [p]– A barátnőm kúrt egy nagyot a pappal, mire az lelépett, és most fogalmam sincs, mi lesz a holnapi esküvővel![/p]
        [p]Azzal zokogva elviharzik.[/p]
        [p]Tom megbotránkozva rád mered, mielőtt még utánasietne.[/p]
        [p]Érezni a levegőben a feléd áradó megvetést, Jobb lesz, ha menekülőre fogod.[/p]
        [p]– Annyira sajnálom…[/p]
        [p]Ahogy elvonszolod magad a násznép mellett, hogy a szobád felé vedd az irányt, Dominóék méltatlankodva odébb rángatják a gyerekeiket, mintha valami fertőző betegséged lenne.[/p]
        [p]Sietve bedobálod az összes cuccodat a táskába, kivéve a szégyenletes asztalterítő-ruhát. Az egyetlen vigasz ebben az egész szörnyűséges helyzetben, hogy nem kell felvenned holnap.[/p]
        [p]Éppen a tisztálkodószereidet szeded össze a fürdőszobában, amikor kopogtatnak az ajtón. Önkéntelenül feléled benned a remény – talán Declan jött vissza érted?[/p]
        [p]De helyette Jane ront be a szobába, arca még mindig könnyektől maszatos. Hosszan álltok egymással szemben, míg végül egyszerre kiáltotok fel.[/p]
        [p]– Ne haragudj![/p]
        [p]Megölelitek egymást, és szipogva zsebkendő után matattok.[/p]
        [p]– Tényleg, Jane, annyira sajnálom! Egyáltalán nem így terveztem. És tudnod kell, hogy nem csak szórakozás volt. Én igazán éreztem azt a valamit köztünk![/p]
        [p]– Én is sajnálom, hogy úgy ordibáltam veled, meg hogy elküldtelek. A sokk miatt volt, kitört belőlem a menyasszörny. Nagyon csalódott vagyok, hogy nem Declan atya fog minket összeadni holnap, de Cee Cee már keresi a helyettesét.[/p]
        [p]– Az ilyen krízishelyzetek mindig a legjobbat hozzák ki belőle. Bizonytalanul egymásra mosolyogtok.[/p]
        [p]Jane a kezed után nyúl.[/p]
        [p]– Azt akarom, hogy maradj![/p]
        [p]– Ez nagyon jólesik, köszönöm! És annyira örülnék, ha maradhatnék. De egyszerűen túl ciki lenne. Tuti, hogy fura lenne a légkör, meg mindenki összevissza pletykálna, és tényleg nem szeretném még jobban elrontani az esküvődet, mint amennyire már eddig is sikerült. Valószínűleg az lenne a legjobb mindenkinek, ha szép csendben eltűnnék, nem gondolod?[/p]
        [p]– Igazad lehet – sóhajtja Jane. – Azért hiányozni fogsz. És mi lesz Declan atyával? Fogtok még találkozni? Úristen, még megkérdezni is fura.[/p]
        [p]– Nem tudom, ebben a helyzetben van-e bármi esélye a közös jövőnek… De ha soha többé nem keresztezik egymást az útjaink, akkor sem bánom, ami köztünk történt. Még akkor sem, ha ezzel történetesen szabotáltam az esküvődet. Annyira csodálatos volt vele![/p]
        [p]– Ez enyhítő körülménynek számít – Jane vadul megölel. – Sok szerencsét![/p]
        [p]– Neked is! Remélem, csodálatos lesz az esküvőd. Add át Tomnak is a legjobb kívánságaimat. A szüleidnek meg üzenem, hogy elnézést kérek tőlük. Majd írok is nekik.[/p]
        [p]Még egy utolsó búcsúölelés után leosonsz a recepcióra, és megkéred az éjszakai ügyeletest, hogy hívjon neked egy taxit.[/p]
        [p]– Épp az imént rendeltem egyet a tisztelendő úrnak – mondja magasra húzva vékonyra szedett szemöldökét a recepciós lány.[/p]
        [p]Declan! Kihúzod a bőröndödet a kijáraton, és azonnal kiszúrod a fűben türelmetlenül fel-alá járkáló nyúlánk férfi sziluettjét.[/p]
        [p]– Ilyenkor érzem azt, hogy de jó lenne megint dohányozni! – mondja, ahogy észrevesz. – Mit csinálsz itt?[/p]
        [p]– Úgy éreztem, az lesz a legjobb, ha elmegyek. Különben valószínűleg én lennék a gonosz boszorka a holnapi esküvőn – feleled elcsukló hangon.[/p]
        [p]Átkarol.[/p]
        [p]– Mint két árva a viharban. És most?[/p]
        [p]Megkönnyebbülést érzel, ahogy hozzábújsz.[/p]
        [p]– Minden jó ötletre vevő vagyok. Declan eltol magától, és a szemedbe néz:[/p]
        [p]– Már lyukas a cipőm talpa, annyit járkáltam… Próbáltam összeszedni a bátorságomat, hogy megkeresselek, erre most itt állsz előttem! Elhallgat, az arckifejezése megváltozik.[/p]
        [p]– Nézd, őszinte leszek. Nem vagyok túl jó parti. Fogalmam sincs, mit tartogat számomra a jövő, remélem, nem csak további bonyodalmakat. De egy dolgot biztosan tudok: nélküled nem megyek sehová.[/p]
        [p]Szavai hallatán mosolyra húzódik a szád.[/p]
        [p]– Nem kell ígérned semmit. Tudom, hogy ketten, együtt, bármire képesek vagyunk.[/p]
        [p]Lábujjhegyre állsz, hogy megcsókold, de a kavicsropogás hangja megállít: megjött a taxi.[/p]
        [p]Declan keze a válladon pihen, szeme körül kirajzolódnak apró ráncai.[/p]
        [p]– Hát jó. Akkor megyünk?[/p]
        [p]Mindkét táskádat behajítja a csomagtartóba, és besegít a taxiba.[/p]
        [p]– Úgy látszik, ez a vég kezdete. Vagy a kezdet vége. Ki tudja? – mondja. Nekidőlsz, és a kezedbe fogod a fejét, hogy magadhoz húzd.[/p]
        [p]– Ki tudja… – feleled, és hagyod magad beleveszni a csókjaiba, miközben a taxi elporzik veletek.[/p]
        [p class="end"]VÉGE[/p]
    </text>
    <victory/>
  </p>
  <p id="195" display="Találnod kell valakit, aki levezeti a ceremóniát">
    <text>
        [p]– Odaadod, kérlek, a mézet?[/p]
        [p]Cee Cee kifejezéstelen arccal néz rád, tudomást sem vesz rólad. Sebaj, végül is nem dől össze a világ, ha nem szól hozzád reggeli közben. Jane és Lisa továbbra is beszélnek veled, és ők azok, akik igazán számítanak.[/p]
        [p]Azt sem lehet mondani, hogy az egész násznép szemében nemkívánatos személy vált volna belőled: Lauren néni szerint igazi legenda lettél a történtek szerint. Noe pedig egyenesen istennőnek tart, miután vezeklésképpen – és persze hogy elkerüld Jane felháborodott szüleit – felajánlottad, hogy lefekteted a gyerekeket a próbavacsora után. Még egy csinos kis miniatűr csokornyakkendőt is készítettél Yodabellnek, a patkánynak, egy szmokinggá változtatott partedlivel, és rendeztetek egy hármas esküvőt, neki, Sunrise Barbie-nak és Malibu Kennek. Persze igazából arra ment ki az egész, hogy elterelje a figyelmedet a Declan-ügyről és az atya váratlan távozásáról.[/p]
        [p]– Egész éjszaka a telefonon ültem. Felhívtam minden potenciális helyet úgy ötven kilométeres körzetben – mondod.[/p]
        [p]– Nagyon helyes. Te cseszted el, te is fogod rendbe hozni – förmed rád Cee Cee. Bár elég nyűgös, pontosan tudod, hogy imádja az ilyen helyzeteket. Senki nem érzi magát annyira elemében az efféle krízishelyzetektől, mint Cee Cee.[/p]
        [p]– Kiderítettem, hogy ma kilenc esküvőt tartanak a közelben. Ebből hatot pontosan a miénkkel egy időben rendeznek, ami azt jelenti, hogy három jelölt marad, aki képes levezényelni a szertartást. Kettővel már beszéltem: ők hajlandók is segíteni, a harmadikat még el kell érnem. Legalább van választási lehetőségünk.[/p]
        [p]– Ó, hála az égnek! – mondja Jane, és ahogy hátradől a székében, loknijai táncolnak az arca mellett. – Tudtam, hogy előbb-utóbb minden jóra fordul.[/p]
        [p]Cee Cee az órájára pillant, és feláll.[/p]
        [p]– Jane, a sminkesek bármikor itt lehetnek. Jobb lesz, ha sietünk.[/p]
        [p]– Hé, és mi lesz az anyakönyvezetőkkel? – kiáltod, miközben Cee Cee már fel is rángatta Jane-t a székéből.[/p]
        [p]– Válassz egyet! – veti oda Jane a válla fölött.[/p]
        [p]– Várj…[/p]
        [p]– Csak annyit kérek, hogy ne olyan legyen, akivel kefélnél! – kiabálja még vissza, majd eltűnik Cee Cee-vel az ajtó mögött.[/p]
        [p]– Kurva életbe… – fordulsz Lisához.[/p]
        [p]– Mi a baj? – kérdezi.[/p]
        [p]– Hát, van egy kis gond, amit a lányok még nem tudnak.[/p]
        [p]– Micsoda?[/p]
        [p]– A lehetséges jelöltek közül az egyik egy Elvis-imitátor, a második pedig egy new age guru… A harmadik legalább egy anyakönyvvezető, ő viszont még nem hívott vissza.[/p]
        [p]– Tipikus! – fújtat Lisa. – Mostanában már senki nem tart normális esküvőt?[/p]
        [p]– Nagyon úgy tűnik – válaszolod a körmödet rágva. – De végül is, a szükség nagy úr…[/p]
    </text>
    <next id="197">Ha az Elvis-imitátort választod</next>
    <next id="223">Ha az anyakönyvvezető mellett döntesz</next>
    <next id="232">Ha pedig a new age gurura esett a választásod</next>
  </p>
  <p id="197" display="Az Elvis-imitátor mellett döntöttél">
    <text>
        [p]Cee Cee az utolsó simításokat végzi Jane ruháján. Ezután az apukája odanyújtja neki a karját, mire ő mosolyogva belékarol. Alig hiszel a szemednek, Jane annyira gyönyörű. Hatalmas gombócot érzel a torkodban, bizonyára az izgalom miatt.[/p]
        [p]A virágszóró kislányok már készen állnak. Cee Cee eléjük térdel, és még egyszer, utoljára egyezteti velük a teendőjüket. Tokyo morcos, mivel Yodabellt, a patkányt a ketrecébe zárva, a templom végébe száműzték. Paris sírva fakad, mert az ő kosara üres: az összes rózsaszirmot már korábban Manhattan fejére szórta. Cee Cee gyorsan újratölti neki a másik két lány kosarából, ezzel a katasztrófa el is hárult. Pont akkor, amikor Elvis felemeli a gitárját, és elkezdi énekelni a [em]Fools Rush In[/em] című számot, ezzel megadva a jelt Jane-nek, hogy elindulhat az oltár felé.[/p]
        [p]El kell ismerned, ha már Elvis-imitátorról van szó, ez a példány igencsak megéri a pénzét. A helyettes „pap” tupírozott hajat, strasszokkal kirakott acélkék Elvis-szerkót és hatalmas, fehér napszemüveget visel. Tom minden erejével azon van, hogy megőrizze komolyságát, de a mellette álló Mikey válla már rázkódik a visszafojtott röhögéstől.[/p]
        [p]Jane már a padsorok között haladva pillantja meg először Elvist. Megtorpan, és feléd néz: ha a szemével ölni tudna, te már átszúrt szívvel fetrengenél a padlón.[/p]
        [p]– Bocsánat – tátogod felé, és megvonod a vállad, de addigra már ismét mosolyog, Tom az oltárnál várja.[/p]
        [p]Majd elolvadsz, ahogy figyeled Jane-t Tom felé sétálni. Sajnos nagyon úgy fest, hogy már sosem fogsz tudni anélkül Tomra nézni, hogy ne az apja és az erősen balra hajló pöcse jusson eszedbe. Hogy létezik, hogy a teljes násznépből pont a legjobb barátnőd jövendőbeli apósát szúrtad ki életed első egyéjszakás kalandjához? Ennek nagyjából nullával volt egyenlő az esélye. Végigpásztázod azt az oldalt, ahol Tom rokonai és barátai ülnek. Nem lehet nem észrevenni az apja kopaszra borotvált fejét… Beugranak a közös éjszakátok képei, és a gyomrod összeszorul. Tekintetével követi Jane-t, amint végighalad a templomon, és persze téged is hamar kiszúr. Elképesztően jól fest a szűk, fekete Armani öltönyében és a vékony fekete nyakkendőjében. Rád mosolyog, mire a gyomrod ismét összerándul.[/p]
        [p]Elvis minden alkalmat kihasznál, hogy dalra fakadjon. Így a szentbeszéd helyett a [em]Love Me Tender[/em] csendül fel, szokatlanul harsány előadásban. Még maga az esketés is dalolva zajlik, de Jane anyja ennek ellenére is zsebkendővel itatja a könnyeket az arcáról.[/p]
        [p]– Ha bárki a jelenlévők közül ismer olyan akadályt, ami miatt ez a két ember itt ma nem egyesülhet a házasság szent kötelékében, beszéljen most, vagy hallgasson mindörökké – dudorássza Elvis.[/p]
        [p]Visszafojtott lélegzettel nézel körül. Mindenki hallgat.[/p]
        [p]– …Ez esetben a Graceland állam által rám ruházott jogkörömnél fogva ezennel férjnek és huu-uu-ú… feleségnek nyilvánítalak benneteket! Megcsókolhatod a menyasszonyt.[/p]
        [p]Elvis egy laza csípőmozdulattal a hátáról a kezébe lendíti a gitárját, és ágyékával vadul körözve belekezd a [em]Hound Dog[/em] egy zavarba ejtően pajzán változatába.[/p]
        [p]Dominóék nyomban befogják a gyerekek szemét.[/p]
        [p]Ezután Tom és Jane kéz a kézben kisétál a templomból. Most már fellélegezhetsz. A ceremónia lezajlott, mindenkinek sikerült ép bőrrel megúszni a dolgot. Jöhet a buli![/p]
    </text>
    <next id="199">Indulsz a fogadásra</next>
  </p>
  <p id="199" display="Elérkezett az esküvői fogadás ideje">
    <text>
        [p]Mintha az az átkozott koszorúslányruha nem lenne elég nagy büntetés, ráadásképp Tom nagybátyjával, Charlie bácsival ültettek egy asztalhoz, aki amellett, hogy fárasztó, vén kéjenc, már az esküvői szertartás alatt is rendesen pityókás volt. Egyértelmű, hogy Cee Cee így próbál bosszút állni rajtad, amiért megrontottad a papjukat. És sikerült is neki![/p]
        [p]A varrónő egy kicsit kiengedett a ruhádból, így majdnem teljesen fel tudtad húzni rajta a cipzárt. De sajnos magával az anyaggal így sem lehetett mit kezdeni, és most már te is tanúsíthatod, milyen tökéletesen illik a terítőkhöz és az asztalkendőkhöz. A cickód minden egyes levegővételnél majd kibuggyan a fűződből. Charlie bácsi egész este le sem vette róla a szemét. Az egyetlen, ami megakadályoz abban, hogy egy pezsgősüveggel jól kupán vágd, az az őszinte elhatározás, hogy nem fogod még jobban tönkretenni Jane napját azzal, hogy jelenetet rendezel – a kis kalandoddal az atyával már így is alaposan kitettél magadért. Szerencsére úgy fest, hogy a bácsi nemsokára magától is kidől.[/p]
        [p]Bár pontosan nem látod, biztos vagy benne, hogy a szomszédos asztalnál üldögélő Lauren néni rágyújtott – más magyarázatot nem találsz a vékony füstcsíkra, ami elkezdte csiklandozni az orrodat. Közben persze mind Mikey-t, mind pedig Tom apját szemmel tartja.[/p]
        [p]Leszámítva az asztalterítőből varrt ruhádat, Charlie bácsi kéjvágyó pillantásait és a kellemetlen füstöt a szomszéd asztaltól, az esküvő eddig egész jól alakult. Megvolt a fotózás, a pohárköszöntők, a hosszú beszédek, és már csak az átkozottul izgató DJ van hátra.[/p]
        [p]– Helyes kis ruci![/p]
        [p]A hang irányába fordulsz. Mikey guggol le melléd, közben alaposan szemügyre veszi tagadhatatlanul sokat megmutató dekoltázsodat. Te viszont csak arra tudsz gondolni: csimpánzpöcsű, csimpánzpöcsű, csimpánzpöcsű... Úgy fest, már sosem fogsz tudni másképp nézni rá.[/p]
        [p]– Képzelődöm, vagy tényleg teljes az összhang a ruhád, a terítők és az asztalkendők között? – kérdezi.[/p]
        [p]– Egész biztosan képzelődsz – veted oda félvállról.[/p]
        [p]– Hát, rajtad még ez a ruha is jól mutat. Akarsz táncolni?[/p]
        [p]Már egy ideje szeretnéd közelebbről is megnézni magadnak a DJ-t, ezért nem utasítod vissza a felkérést, de az agyonzsúfolt táncparkettre érve ezt azonnal meg is bánod. Mikey összevissza tekereg és vonaglik veled szemben, pont úgy, ahogy egy csimpánzpöcsű palihoz illik.[/p]
        [p]Megpróbálsz inkább a DJ-re koncentrálni. Lazának és eredetinek látszik, de nem erőltetetten. És a zene is jó, amit játszik – ezt a számot például kifejezetten imádod. Eddig még egyetlen tipikus esküvői szemét sem hangzott el, nem volt [em]Macarena[/em], [em]Kacsatánc[/em], sem pedig a [em]Gangnam Style[/em], amiért igazán hálás vagy. És a legjobb, hogy az [em]Every Breath You Take[/em]-et sem rakta még be, ami benned általában azt a benyomást kelti, mintha egy őrült zaklató írta volna. Épp az egyik füléhez szorítja a vállával fejhallgatót. Végig a lemezekre koncentrál, de az egyik ritka alkalommal, amikor felnéz, pont sikerül elkapnod a tekintetét. Rád mosolyog, és magasba emeli a kezét, mire te visszamosolyogsz. Magadban azt kívánod, bárcsak ne ebben a ruhában látna, amiben olyan vagy, mint egy töltött hurka.[/p]
        [p]Messziről Tom apja próbálja felhívni magára a figyelmedet, de esélye sincs kiszabadulni Lauren néni vasmarkából.[/p]
        [p]ADJ az eszelősen kapálózó Mikey-ra mutat, és elismerően bólint feléd. Mikey-t annyira lefoglalják a figurái, hogy fel sem tűnik neki, hogy elsodródtál mellőle. Két ujjaddal szimbolikusan fejbe lövöd magad, mire a DJ hátravetett fejjel felnevet. Észreveszed, hogy a pólója alól egy tetoválás kígyózik felfelé a nyakán. Kifejezetten szeretnéd most azonnal végignyalogatni...[/p]
        [p]Akövetkező számra egy nagy körben állva táncoltok, te, Mikey és Dominóék az összes ivadékukkal együtt. Jane és Tom is csatlakozik a körhöz, majd Lisa, Bruno és Cat. Az asztal alatti huncutkodás óta igyekeztél nagy ívben elkerülni Brunót, voltak fontosabb dolgaid is. Csakhogy folyamatosan téged bámul, és be kell látnod, hogy ez nem mehet így a végtelenségig. Meg kell beszélnetek egy- két dolgot. Például azt, hogy miért érezte szükségét múlt éjszaka, hogy beavasson az érzéseibe, és hogy mi volt az a tipi-tapi az asztal alatt, miközben közvetlenül mellette ott ült a barátnője. Ez egyáltalán nem oké így. Még akkor sem, ha történetesen láttad Catet Lisával.[/p]
        [p]Később sort kell rá kerítened, hogy Lisával is válts néhány szót. Ha van valami közte és Cat között, akkor igazán tartoznak annyival Brunónak, hogy elmondják neki az igazságot. Aztán itt van Tom apja, a pilóta, akivel csupán egyetlen éjszakát akartál eltölteni, és soha többé nem akartad viszontlátni. Ezzel szemben itt ül, a közös ismerőseitek között, és folyamatosan téged néz. Pillanatok alatt minden összekuszálódott körülötted.[/p]
        [p]Egy lassú szám következik. Ránézel a DJ-re, ezt most komolyan gondolja? Mire ő sajnálkozón megvonja a vállát. Mikey éppen magához szorítana, amikor megjelenik a vállán egy erőteljesen felékszerezett kéz, ami egy hosszú, leopárdmintás karban folytatódik. Lauren néni az – vagy a megmentésedre érkezett, vagy egyszerűen csak kedve támadt a fiatalabb húshoz. A létező legcsábosabb mosolya ül ki az arcára.[/p]
        [p]– Szabad egy táncra? – búgja mély hangon.[/p]
        [p]– Hát, én éppen… – magyarázkodik Mikey feléd mutogatva.[/p]
        [p]– Menj csak, én úgyis le akartam ülni – mondod.[/p]
        [p]Charlie bácsi, hála istennek, végre kidőlt, rároskadt a mellette levő székre, ahol idáig te ültél. Letelepedsz a szomszédos asztalhoz, és a romantikus fényekben úszó teremben körbepillantva azt veszed észre, hogy te vagy az egyetlen, aki nem táncol. Rajtad kívül mindenki lassúzik valakivel. A pilóta – Jack – Jane anyjával táncol, Mikey-t Lauren néni kaparintotta a karmai közé, Bruno pedig a kicsiket pörgeti a parkett közepén… De várjunk csak! Hol a francban van Lisa? Mi értelme volt elhozni magaddal egy barátnőt az esküvőre, ha folyamatosan cserbenhagy?[/p]
        [p]– Öö, elnézést – köszörüli meg a torkát valaki melletted. Csak nem Charlie bácsi támadt fel halottaiból?[/p]
        [p]– Egész este abban reménykedtem, hogy táncolsz velem egyet…[/p]
        [p]A szexi DJ az! Feléd nyújtja a kezét, mire lopva beletörlöd izzadt tenyered abroszruhádba, és hagyod, hogy a táncparkettre vezessen.[/p]
        [p]– Remélem, ez nem csak amolyan szánalomtánc a részedről, amiért egyedül üldögéltem – mondod, miközben élvezettel simulsz magas, szikár testéhez.[/p]
        [p]– Viccelsz? Jane nagynénjét kellett megvesztegetnem, hogy vakarja le rólad a vőfélyt.[/p]
        [p]Felnevetsz. Azt gyanítod, jobb lesz nem feszegetni, hogy mit kért Lauren néni a szívességért cserébe. A hasad úgy bizsereg, mintha jégkockákat húznának végig rajta.[/p]
        [p]– Igazság szerint, egész este azon járt az agyam, hogy vajon mi lenne, ha otthagynám a pultot, hogy felkérjelek táncolni. Csak nem akartam felhúzni a menyasszonyt.[/p]
        [p]– Nyugi, én már felhúztam, annál jobban már nem lehet. Biztonságban vagy! Felnevet, miközben megpörget.[/p]
        [p]– Ha szabad megjegyeznem: ez aztán a szexi ruha![/p]
        [p]– Na, most biztosan tudom, hogy hazudsz.[/p]
        [p]– Na jó, maradjunk annyiban, hogy láttam már rosszabbat…[/p]
        [p]– Ezt sem igazán hiszem.[/p]
        [p]– Oké, igazad van, ez eddig a legrosszabb! Kábé úgy néz ki, mintha Lady Gaga és Laura Ashley összevesztek volna egy méteráruboltban. Csak megpróbáltam udvarias lenni.[/p]
        [p]Ismét alaposan megforgat, amitől úgy érzed, mintha lebegnél.[/p]
        [p]– Azt hiszem, ideje visszamennem a lemezekhez. Köszönöm a táncot. Remélem, jut majd még egy nekem… – mondja, miközben könnyed léptekkel visszavezet az asztalhoz.[/p]
        [p]– Az attól függ, milyen zene lesz.[/p]
        [p]Valaki megkocogtatja a mikrofont.[/p]
        [p]– Eljött a várva várt pillanat, minden szingli hölgyet kérünk a táncparkettre, és hadd repüljön az a menyasszonyi csokor! – kiabálja Mikey.[/p]
        [p]Csimpánzpöcsű, csimpánzpöcsű, csimpánzpöcsű, ismételgeted magadban, miközben Lisa keresésére indulsz. Kizárt, hogy nélküle kiállj oda. Szerencsére pont szembejön veled: huncut vigyor ül az arcán.[/p]
        [p]Te és Liza csatlakoztok a többi nőhöz a tánctéren. Néhányan úgy csinálnak, mintha nem is érdekelné őket a dolog, mások látványosan gyúrnak a nap nagy fogására. Ti Lisával egymást lökdösitek, eljátsszátok, hogy az életetek múlik azon, sikerül-e elkapnotok a csokrot. Lisa felhúzza a sarkát, nyújtózkodik, bemelegít, mint egy atléta a nagy ugrás előtt. Mindketten röhögtök.[/p]
        [p]Jane egy széken áll, háttal nektek, a terem túlsó végében. A DJ pedig dobpergéssel fokozza a pillanat izgalmát. Amikor már nem lehet a kedélyeket tovább borzolni, Jane elhajítja a csokrot, ami komótosan keresztülszáll a szobán, mint egy lassított felvételen.[/p]
    </text>
    <next id="204">Ha te kapod el a csokrot</next>
    <next id="221">Ha nem te kapod el a csokrot</next>
  </p>
  <p id="204" display="Te kapod el a csokrot">
    <text>
        [p]Ismered a babonát: aki elkapja a csokrot, az fog legközelebb férjhez menni vagy legalábbis elkapják egy menetre. A második alternatívát nem bánnád, pláne ha a szexi DJ is szerepel a műsorban.[/p]
        [p]Melletted Lisa összefonta a karját a mellkasán, úgyhogy szolidaritásból te is így teszel.[/p]
        [p]A csokor úgy úszik a levegőben, mintha lassított felvételen néznétek, hogy aztán kábé négy sorral előtted a tömegbe hulljon. Egy nő felugrik, de ujjai épp csak súrolják az átforduló virágcsokrot, amitől az nyomban tovább is pattan, és egyenesen feléd száll. Mindez a másodperc törtrésze alatt zajlik le, esélyed sincs kitérni az útjából. A virágcsokor a szárával lefelé pont az összekulcsolt karod és a melled között landol.[/p]
        [p]Mindenki tapsol, a tömeg hatalmas körben szétnyílik körülötted. Te kaptad el! Valami hülye véletlen folytán pont neked sikerült elkapni azt az istenverte csokrot.[/p]
        [p]– Most pedig minden egyedülálló férfi fáradjon ide – mondja Mikey, azzal eldobja a mikrofont, és a tömegbe veti magát, kis híján magával sodorva a frissen feltámadt Charlie bácsit, aki szintén szeretne jó helyet megcsípni magának az összegyűlt tömegben.[/p]
        [p]A virágot szorongatva te is kiállsz a parkett szélére, hogy figyelemmel kísérd a történéseket. Jane a széken áll, a fényeket lecsavarták, a DJ egy klasszikus simulós számot játszik. Az összes pasi huhog, miközben Jane Tom vállába kapaszkodik, az újdonsült férj pedig felemeli a felesége szoknyáját, és lehúzza róla a harisnyakötőt. Ezt követően lesegíti őt a székről, megcsókolja, majd feláll a helyére, háttal a vendégseregnek. Kivár egy-két taktust, majd, amint a tömeg lassú ritmusban tapsolni kezd, a harisnyakötőt a várakozó agglegények közé veti.[/p]
    </text>
    <next id="206">Ha Tom apja kapja el a harisnyakötőt</next>
    <next id="212">Ha a DJ kaparintja meg a harisnyakötőt</next>
    <next id="217">Ha pedig a harisnyakötő Mikey kezébe hullik</next>
  </p>
  <p id="206" display="Tom apja kapta el a harisnyakötőt">
    <text>
        [p]Nézed, ahogy a harisnyakötő átszeli a szobát, és mintha egy előre beállított pályán mozogna, pontosan Tom apjának a kezében landol. Még csak utána se kellett nyúlnia.[/p]
        [p]– Ez most valami vicc? – fordulsz Lisához.[/p]
        [p]– Micsoda érdekes egybeesés – jegyzi meg a barátnőd. – Ahogy kezdted, úgy is fejezed be![/p]
        [p]– Szia, idegen – suttogja a füledbe Tom apja, miközben átkarol, és a parkettre kísér a kötelező csokros-harisnyatartós, illetve menyasszony- vőlegény lassú táncra.[/p]
        [p]– Neked is szia – suttogod. – Nem lett volna szabad többet találkoznunk.[/p]
        [p]– Úgy gondolod? Én egyáltalán nem bánom, hogy így történt, sőt![/p]
        [p]– Képtelen vagyok elhinni, hogy Tom apja vagy![/p]
        [p]– Nem gondolod, hogy ideje lenne egyszerűen Jacknek szólítanod?[/p]
        [p]Erős ujjai szétterpeszkednek a derekadon, miközben könnyed léptekkel vezet oda-vissza a táncparketten.[/p]
        [p]– Rengeteg bepótolnivalónk van.[/p]
        [p]Fogalmad sincs, hogy erre mit kéne mondanod. Te egyáltalán nem terveztél semmilyen folytatást, hiszen az el is törölné az eddigi egyetlen egyéjszakás kalandodat![/p]
        [p]– Megkérdezhetem, hogyan mész haza az esküvő után? – búgja Jack, miközben hüvelykujjával gyengéden megnyomja a tenyered közepét.[/p]
        [p]– Lisa és én úgy tervezzük, hogy vonattal megyünk…[/p]
        [p]Szabad kezedet a válláról a mellkasára csúsztatod, ő pedig még jobban magához szorít.[/p]
        [p]– Milyen kár! Reméltem, hogy elvihetlek… a magánrepülőmmel – teszi még hozzá, mintegy mellékesen.[/p]
        [p]– A middel?[/p]
        [p]– Miért, mivel vághat fel egy pilóta? Holnapra le kell szállítanom egy kis magángépet az egyik milliárdos ügyfelemnek.[/p]
        [p]– Benne vagyok![/p]
        [p]– Lisának nem lesz ellene kifogása?[/p]
        [p]– Biztosra veszem, hogy meg fogja érteni. Mikor indulunk?[/p]
        [p]– Amikor csak akarod, én készen állok – válaszolja. Forró ujjai valósággal égetik a hátadat.[/p]
        [p]– Oké, de hadd öltözzek át, ebben a rettenetes ruhában nem lehet repülni.[/p]
        [p]– Ha ragaszkodsz hozzá… vagy esetleg…[/p]
        [p]– Esetleg mi?[/p]
        [p]– Segítek kibújni belőle, ha már a fedélzeten vagyunk – duruzsolja a füledbe.[/p]
        [p]Csessze meg mindenki az egyéjszakás kalandját, te inkább a kétéjszakásra szavazol![/p]
        [p]– Oké, van egy jó hírem és egy rossz – mondja Jack. – A rossz az, hogy még két órát itt kell vesztegelnünk, mert akkora köd van a célállomáson.[/p]
        [p]– És a jó hír?[/p]
        [p]Még mindig alig hiszed el, hogy ez tényleg igaz: hogy te és Jack kettesben vagytok egy magánrepülőn! Jó, még nem szálltatok föl, de attól még nem fogod visszautasítani, ha meg akarja mutatni, hogy működik a botkormány.[/p]
        [p]– Amíg várunk, segíthetsz nekem a felszállás előtti előkészületekben. Persze, csak ha van kedved.[/p]
        [p]– Parancsoljon, kapitány, a másodpilóta szolgálatra jelentkezik! – feleled tisztelegve.[/p]
        [p]– Kitűnő! Na, lássuk… Csak csináld pontosan azt, amit kérek, és nem lesz semmi gond.[/p]
        [p]– Pontosan?[/p]
        [p]– Szóról szóra követned kell a kapitány utasításait! Ez nem játék, életek múlhatnak rajta! – feleli.[/p]
        [p]– Értem… És mik is volnának ezek az előkészületek? – kérdezed.[/p]
        [p]– Először is biztosítanom kell, hogy ez a ruha lekerüljön magáról, másodpilóta! Kizárólag a gyulladásveszély miatt.[/p]
        [p]– Igenis, kapitány! – megfordulsz a szűk pilótafülkében, hogy le tudja húzni a cipzárt a hátadon. De hiába próbálkozik Jack, úgy tűnik, beragadt: se fel, se le nem mozdul. Mindketten nevettek.[/p]
        [p]– Azt hiszem, ennél több helyre lesz szükségünk – mondja, azzal kinyitja a fülke ajtaját, és az apró, de fényűzően kialakított utastérbe tessékel. A kabinba egy diófából készült bár, négy hatalmas, széles bőrfotel és még egy nagy képernyős televízió is bekerült.[/p]
        [p]– Nos, hol is hagytuk abba?[/p]
        [p]Érzed az ujjait a hátadon, ahogy a cipzárt rángatja, csakhogy a ruhád továbbra sem hajlandó megadni magát.[/p]
        [p]– Nyugodtan tépd szét azt a szart – biztatod.[/p]
        [p]Az anyag sercegve szakad ketté, Jack lehúzza a pántot a válladról, és hagyja a földre hullani. Maga felé fordít, és mivel nem volt rajtad melltartó, most ott állsz előtte egy szál bugyiban és magas sarkúban. Hosszasan néz.[/p]
        [p]– Hűha – suttogja, és száját a tiedre nyomja.[/p]
        [p]Egyszerre ismerős és idegen a csókja. Már el is felejtetted, milyen tökéletesen passzol a szád az övéhez. De ez alkalommal frissen borotválkozott, ezúttal nem szúrja a bőrödet a borostája. Végigcsúsztatja ujjait a gerinceden, te pedig kicibálod az ingét a nadrágjából, hogy végigsimíthasd mellkasa finom bőrét.[/p]
        [p]– Attól tartok, rázós útnak nézünk elébe – mondja.[/p]
        [p]– Ez azt jelenti, hogy azonnal foglaljam el a helyem, és álljak készenlétben, kapitány?[/p]
        [p]– Nem árt, ha rendesen megkapaszkodik… leszálláskor bizonyára erősen dobálni fogja a gép – feleli Jack mosolyogva, majd kilazítja a nyakkendőjét, és átrángatja a fején az inget. Nem bajlódik a gombokkal, amelyek egymás után leszakadnak, és összevissza pattognak az utastérben.[/p]
        [p]Arcodat a mellkasához dörgölöd, fogaiddal súrolod a mellbimbóját. Ezt követően kikapcsolod a csatot az övén, majd kigombolod a nadrágját, ami lecsúszik a lábszárán. Kilép a gatyájából, majd leveti a cipőjét és a zokniját is. Kiszabadítod farkát a bokszer fogságából, és ahogy megmarkolod, újra érzed, milyen erősen balra ível.[/p]
        [p]– Örömmel jelentem, ezúttal felkészültebb vagyok – mondja. Miközben a levetett zakója zsebében kotorászik, te bemászol az egyik luxusfotelbe. Meztelen tested a bőrüléshez simul, vágyakozva várod, hogy visszaérjen.[/p]
        [p]Jack hamarosan előkerül a kabin másik feléből, egyik kezében egy üveg pezsgő, a másikban két pohár, a fogai között pedig egy felbontatlan óvszer.[/p]
        [p]– Pezsgőt? – motyogja szájában a tasakkal, miközben a kezedbe adja az egyik poharat. Egy szál alsóban megáll előtted, hogy kinyissa az üveget. A dugó pukkan, a bugyborékoló pezsgő megtölti a poharadat, aztán túlcsordul, és a melledre folyik.[/p]
        [p]– Ne mozdulj! Majd én elintézem – mondja Jack. A pezsgőt és az óvszert sietve lerakja egy kis asztalra, a lábad közé ereszkedik, és lassan lenyalogatja az italt a melledről. Hatalmas sóhajok közepette hátradőlsz, és élvezed, ahogy a nyelve először az egyik, majd a másik mellbimbódhoz tapad, végül a két melled között ficánkol.[/p]
        [p]– Remélem, nem vagyok nagyon ügyetlen. Kissé kijöttem a gyakorlatból – mentegetőzik, miközben a kifröccsent pezsgő utolsó cseppjeit is eltünteti a melledről.[/p]
        [p]– Várj, azt hiszem, itt kimaradt egy kis rész…[/p]
        [p]– Hol?[/p]
        [p]– Hát, itt – a melled alá, a bordáidra mutatsz.[/p]
        [p]– Ó, milyen figyelmetlen vagyok, azonnal pótolom a mulasztást – mondja. Színpadiasan előrehajol, és alaposan megnyalogatja a pontot, amire mutattál. – Na, mit szólsz?[/p]
        [p]– Remek, de itt is maradt egy csepp – feleled meredező mellbimbódra mutatva.[/p]
        [p]Széles mosollyal a melledhez hajol, alulról megemeli, de ezúttal nem a nyelvével veszi kezelésbe a mellbimbódat, hanem a szájába veszi, közben a másik mellbimbódat az ujjai között sodorgatja.[/p]
        [p]– És itt is – suttogod. Amikor elszakad a melledtől, látja, hogy a bugyidra mutatsz.[/p]
        [p]– Istenem, milyen nedves – morogja rekedten, miközben a lábad közé furakszik a fejével. – Nem is vettem észre, hogy ennyire sok ment mellé. Ezt mihamarabb rendbe kell hoznom![/p]
        [p]Mindkét kezed a fejére teszed, amikor a bugyin keresztül vadul szívni és harapdálni kezd. Érzed, ahogy elönt az izgalom. Megemeled a csípődet, mire ő lehúzza rólad az utolsó ruhadarabot, és arcát mélyen a puncidba temeti. Először csak óvatosan megcsipked a szájával, majd szívogatni kezdi a szeméremajkaidat. Már vonaglasz a fotelben, de még nem akarsz a csúcsra érni, ezért pár perc örömmámor után gyöngéden kihúzod a fejét a combod közül, és közben azt suttogod: abba kell hagynia.[/p]
        [p]Jack felegyenesedik, és kezednél fogva felhúz magához, majd szorosan a karjába zár. Csókolóztok. Érzed azt a fantasztikus balra ívelő farkát a testednek feszülni. A tökéletesen feledésbe merült pezsgő mellett heverő óvszerért nyúlsz, kinyitod a csomagolást, és váltott kézzel felgörgeted a gumit a farkára.[/p]
        [p]Megfordít, szorosan a hátadhoz simul, nyelve és fogai a nyakadat kényeztetik, keze pedig a melledet fedezi fel. Ezután lejjebb vándorol a hasadon, egészen a szeméremdombodig. Néhányszor végigsimítja a puncidat, majd beléd nyúl. Felnyögsz, mire ő még egy ujját bedugja. Megmarkolja a puncidat, a csiklódat izgatja, anélkül hogy közvetlenül megérintené, miközben ujjai lassan ki-be járnak benned.[/p]
        [p]– Dugj meg! – nyögöd halkan, és meg akarsz fordulni.[/p]
        [p]– Várj, maradj így! Bízz bennem![/p]
        [p]Finoman előredőlsz, az egyik bőrülés támlájába kapaszkodva kissé szétterpeszted a lábad. Érzed, ahogy kemény farkát hozzád dörgöli, mielőtt hátulról beléd hatolna. Hozzáigazgatod a tested a méretéhez és a formájához, ahogy egyre mélyebbre döf beléd, miközben két kezével a csípődön támaszkodik. Már az első lökésre felnyögsz: ez most egészen új érzés. A farka minden mozdulatánál újra és újra végigsúrolja a G-pontodat. Biztosan az íve miatt tudja ilyen tökéletesen izgatni a legérzékenyebb pontodat: az intenzív élvezet futótűzként terjed végig a testeden.[/p]
        [p]Felsikítasz, mire ő még hevesebben nyomul beléd. Nekifeszülsz a fenekeddel: a kéj annyira erőteljessé, az aktus annyira féktelenné válik, hogy az már szinte elviselhetetlen.[/p]
        [p]Ekkor tesz egy lépést hátra, és kicsúszik belőled, mire kétségbeesetten felmordulsz. Megkerül, az állítható támlájú fotelbe ereszkedik, és lovagló ülésben, háttal neki, a derekára ültet.[/p]
        [p]Annyira nedves vagy, hogy könnyedén csúszik ismét beléd. Most te irányítasz, combját markolászva lovagolsz rajta, egyre mélyebbre engedve magadban, hogy minden mozdulattal egyre erősebben súrolja a G-pontodat.[/p]
        [p]Az orgazmus határán táncolva, még egy utolsó sorozatra ráfeszül a puncid a farkára, az izmaid újra és újra összehúzódnak, ahogy hangosan elélvezel. Ő pedig rögtön követ: ordítva és remegve elmegy benned.[/p]
        [p]A mellkasának dőlsz, és hirtelen megmozdul körülötted a világ, ahogy Jack meghúzza a támlán a kart, és az egész fotel vízszintesbe kerül, majd a semmiből elővarázsol egy paplant is. Kényelmesen elnyúlsz mellette, és élvezed, ahogy az édes elégedettség szétárad az ereidben.[/p]
        [p]– Remélem, élvezte az utazást – súgja a füledbe, miközben egy rakoncátlan tincset betűr mögé. – És persze azt is remélem, hogy hamarosan viszontláthatjuk a járatunkon! Megközelítőleg tizenöt perc múlva megkezdjük a leszállást – teszi még hozzá, miközben újra éledező farkára néz.[/p]
        [p]– Értettem, kapitány! – válaszolod elégedett mosollyal az arcodon.[/p]
        [p]VÉGE[/p]
        [p class="end"]A DJ kapja el a harisnyakötőt[/p]
    </text>
    <victory/>
  </p>
  <p id="212" display="A DJ kapja el a harisnyakötőt">
    <text>
        [p]Úgy tűnik, Tom nincs tisztában vele, hogy micsoda erő lakozik benne. Jól meglendíti, majd hátrahajítja a harisnyakötőt, ami nagy ívben átszáll a tülekedő agglegények kapkodó ujjai fölött, és egyenesen a meglepett DJ Salinger pultja közepén landol.[/p]
        [p]Mutatóujjára akasztja, és meglóbálja. Valaki tapsba kezd, a tömeg pedig követi a példáját.[/p]
        [p]Valamivel később, amikor Tom és Jane elkezdi felvágni az esküvői tortát, a DJ leül az asztalodhoz.[/p]
        [p]– Valószínűleg több esküvőn voltál már, mint én, mit is jelentenek ezek? – kérdezed először a harisnyakötőre, majd a kezedben tartott csokorra mutatva.[/p]
        [p]– Azt jelenti, hogy neked és nekem össze kell házasodnunk – magyarázza.[/p]
        [p]– Ha-ha, azért annyit még én is tudok, hogy ez nem egészen így van.[/p]
        [p]– A hagyomány szerint pedig ez a helyzet. Ha gondolod, olvass utána, ki fog derülni, hogy ez az igazság.[/p]
        [p]Zavarodban elnémulsz. Hogy egy kis időt nyerj, a poharadért nyúlsz, és belekortyolsz a vörösborodba. Különös – valami van a szádban. Igyekszel megőrizni méltóságteljes arckifejezésedet, miközben próbálod kitalálni, mi lehet ez.[/p]
        [p]– Anyu! Anyu! – sivít Tokyo vagy Timbuktu. Esetleg Toledo. – Nem találom Yodabell csokornyakkendőjét![/p]
        [p]Jaj, ne! Ez nem lehet! A nyelveddel óvatosan körbetapogatod az ismeretlen valamit a szádban. Nagy eséllyel a patkány elveszett ünnepi szerkóját szopogatod.[/p]
        [p]Az aprócska nyakkendő a vörösbor kíséretében fröcsögő sugárban kilövell szádból, és egyenesen a DJ mellkasának ütközik, vörös foltot hagyva a fehér igén.[/p]
        [p]– Mi a franc! – kiáltja, és nagyot ugrik hátra.[/p]
        [p]Még soha az életben nem érezted magad ennyire kínosan. De így is megkönnyebbülsz, amikor kiszúrod az ázott kis papírdarabot a lefröcskölt ingén. Hála istennek, az ismeretlen tárgy csak egy kis színes szerpentindarab.[/p]
        [p]– Annyira sajnálom – nyögöd –, de azt hittem, majdnem lenyeltem a patkány csokornyakkendőjét![/p]
        [p]Ez életed leghosszabb perce, ahogy ott áll és meredten rád bámul, mintha totál őrült lennél. Majd szerencsére kitör belőle a nevetés, és te megkönnyebbülve csatlakozol hozzá.[/p]
        [p]– Istenem, ez annyira ciki, ezt sosem fogom tudni kimagyarázni! Meghalok a szégyentől – mondod. – Nem lehetne egyszerűen csak túllépni a történteken? Inkább az ingedre kellene koncentrálnunk! Rettenetesen érezném magam, ha nem sikerülne kiszedni belőle azt a foltot.[/p]
        [p]– Tényleg borzasztóan sajnálom – mormogod, miközben a fürdőszobád mosdójánál tiszta erőből sikálod a makacs vörösborfoltot a szállodai szappannal.[/p]
        [p]– Nem kell elnézést kérned. Le vagyok nyűgözve. Általában én vagyok az, aki mindenféle mondvacsinált ürüggyel megpróbál lányokat csábítani a hotelszobájába, és félmeztelenre vetkőztetni őket, nem pedig fordítva.[/p]
        [p]– Én pedig általában nem szoktam félmeztelen férfiakat felrángatni magamhoz, de vannak enyhítő körülmények.[/p]
        [p]Vizet eresztesz az ingre, majd a másik mosdókagylóhoz lépsz. Bár a patkány csokornyakkendője szerencsére a közelében sem volt a szádnak, továbbra is émelyegsz az undortól. Fogmosás közben alaposan megnézed magadnak a DJ-t a tükörben, aki lazán a zuhanykabin ajtajának dől. Most, hogy nincs rajta az inge, nemcsak a domborodó karizmait tudod megcsodálni, hanem a karján tekergő fekete tetoválásokat is.[/p]
        [p]– Szóval, van más neved is, vagy csak DJ? – kérdezed, a szádat megtörölve.[/p]
        [p]– JD. A nevem JD.[/p]
        [p]– Most komolyan?[/p]
        [p]Bólint.[/p]
        [p]– JD, a DJ?[/p]
        [p]– És te? Téged, hogy hívnak? Csak, hogy tudjam, kinek küldjem majd a tisztítószámlát.[/p]
        [p]Bemutatkozol, majd még egyszer alaposan megmosod a fogad. Ahogy befejezed, JD is a mosdóhoz sétál, megáll melletted, és hosszasan nézi a tükörképedet. A karodhoz ér a karja. Furcsán intim légkör alakul ki a fürdőszobában, és már nem csak a tükör nedves.[/p]
        [p]– Na, már jobb? – kérdezi.[/p]
        [p]– Azt hiszem – válaszolod, nyelveddel végigsimítva frissen mosott, csillogó fogaidat.[/p]
        [p]– Leellenőrizhetem, ha gondolod – ajánlkozik.[/p]
        [p]Teljesen elvörösödsz. A szíved majd kiugrik a helyéről, amikor maga felé fordít, és gyengéden szájon csókol. Ajkad megadóan szétnyílik, és meleg nyelve belecsúszik a fogkrémtől friss, hűvös szádba.[/p]
        [p]Karodat köré fonod, majd a csókot követően ő is átöleli a derekadat és szorosan magához húz.[/p]
        [p]– Mmmm, friss, mentol! – mondja, és lejjebb csúsztatja a kezét a fenekedre, felemel és felültet a két mosdó közötti szabad felületre. Valami a földre hullik, és daraboka törik, de kit érdekel, amikor ismét megcsókolhatod, végigsimíthatod meztelen karját és felsőtestét, mellbimbója udvarát.[/p]
        [p]Egyik keze a nyakadon és válladon kalandozik, a másik a ruhán keresztül a melledet cirógatja, de az anyag olyan merev, hogy legnagyobb csalódásodra alig érzel valamit. Hátradőlsz, neki a tükörnek, de a kezed megcsúszik, és úgy bevered a farokcsontodat a csapba, hogy elkáromkodod magad.[/p]
        [p]– Nézd – kezd bele JD –, én tudom, hogy a menők a fürdőszobában nyomják, de mi lenne, ha mi inkább tradicionális módon, az ágyban folytatnánk?[/p]
        [p]– Már azt hittem, sosem kérdezed meg! A hajkefém nyele beleállt a seggembe, és nem volt túl kellemes![/p]
        [p]Az ágy mellett állva csókolóztok, lassan ringatózva, ágyékodat hozzádörgölöd. Tesz egy-két sikertelen kísérletet a fűződ gombjaival, de meg sem moccannak. Teljesen elfeledkeztél róla, hogy jó pár biztosítótűt felhasználtál ahhoz, hogy a ruha a melleden legalább egy kisebb sóhajt kibírjon, anélkül hogy szétpattanna.[/p]
        [p]JD feladja a reménytelen küzdelmet a ruha elején, és inkább a hátadon futó cipzár felé tapogatózik, amiről hamarosan kiderül, hogy menthetetlenül be van ragadva. Mintha szó szerint rád lenne ragasztva az az átkozott ruha![/p]
        [p]JD felnevet, és tehetetlenül hátradobja magát az ágyon. Majd megőrülsz, hogy végre érezhesd magadon a kezét, de a ruhád nem enged.[/p]
        [p]– Várj egy percet – mondod. A bőröndödhöz mész, és hosszasan kotorászol benne. – Vágj ki ebből a nyomorult cuccból, könyörögve kérlek! – azzal átnyújtod neki a szükség esetére bepakolt kisollódat.[/p]
        [p]– Biztos vagy benne? – kérdezi.[/p]
        [p]– Teljesen![/p]
        [p]Elnyúlsz az ágyon, ő pedig melléd térdel, és a ruhád szegélyéhez igazítja az olló szárait.[/p]
        [p]– Biztos vagy benne?[/p]
        [p]– Teljesen! Gyerünk, ne kíméld![/p]
        [p]Érzed, ahogy megfogja a bokádat, és kis terpeszbe rakja a lábadat, majd lassan elindul az ollóval a ruha szegélyétől, felfelé a lábadon, kezével szorosan kísérve a hideg pengét. A szobában nem hallható más, csak hosszú, mély lélegzetvételeitek, és az anyag szaggatott sercegése, ahogy az olló lépésről lépésre előrehalad rajta.[/p]
        [p]JD lovagló ülésben föléd helyezkedik, és egyre feljebb halad, az ollót követi a keze, a kezét pedig a nyelve. Ahogy vág, két oldaladon gyűlik a nehéz anyag. A felső combodhoz érve lelassít, és orrával megcirógatja a belső oldalát, ajkával csipkedi, harapdálja. Aztán amikor végre megérzed az ujjait, felsóhajtasz, és széttárod a lábadat, hogy jobban odaférjen, ahová leginkább szeretnéd.[/p]
        [p]Felhúzza a bugyid szegélyét a combodon, és hirtelen megérzed az olló hideg pengéit a szeméremcsontodon, amint átszelik az alsóneműd vékony anyagát is a ruhával együtt. A bugyid már csak történelem. Majd végre a gombok mentén felvágja a fűződet, te pedig felülsz, hogy segíts neki kiszabadítani a karodat is. Immár teljesen meztelen vagy, tested többé már nem vergődik a nehéz kelme szorításában, csupasz bőröd szabadon lélegzik, és tapad az övéhez.[/p]
        [p]Másodpercek alatt lecibálod a gatyáját, egyik kezeddel mohón megragadod frissen kiszabadult farkát, a másikkal pedig megmarkolod, és gyengéden masszírozni kezded a golyóit. Ahogy térdét a lábaid közé nyomja, nedves puncid a combjához tapad: megrándulsz, ahogy hozzád dörzsölődik.[/p]
        [p]Kis időt kérsz, és kirontasz a fürdőbe, hogy előhalászd az óvszert a neszesszeredből. Mielőtt azonban visszatérnél a szobába, hálásan rámosolyogsz a mosdókagylóban ázó ingre.[/p]
        [p]Az ajtóban egy pillanatra megállsz, a szemed valósággal issza a látványt, gyönyörködsz a mellkasán és a karján kígyózó tetoválásokban és a magasba meredő farkában. Fölé térdelsz, az óvszert a makkjára igazítod, majd a száddal gurítod le a tövéig. Ami hiányossága van a farkának hosszban, azt duplán visszanyered a vastagságában.[/p]
        [p]Végigfektet az ágyon, és a lábad közé ereszkedik. Gyengéden tapogatózik kicsit az ölednél, majd egy heves, erőteljes mozdulattal egyszer csak elmerül benned. Annyira jó érzés, ahogy betölti a puncidat, ahogy mélyen beléd nyomul, majd szinte teljesen kihúzza a farkát, hogy a vágytól megvadulva a vállába harapsz.[/p]
        [p]Hevesen hullámzó testetek között a kezedet a farka felé csúsztatod, hüvelyk- és mutatóujjaddal gyűrűt formálsz a töve köré és kicsit megszorítod, miközben újra és újra megmártózik benned. Szorosan köré fonod a lábadat, a bokáidat összekulcsolod a fenekén, és a csípődet a megfelelő szögbe igazítod, hogy a lehető legmélyebben hatoljon beléd. Már nem vagy képes gondolkodni, ahogy az orgazmus megérkezik, a puncid görcsösen kapaszkodik a farkára, miközben ő továbbra is ki-be siklik a bejáraton, csípőddel kőrözve együtt mozogsz vele, míg egész testében remegni nem kezd, izmai egy töredékmásodpercre megfeszülnek, majd bekövetkezik a teljes kielégülés.[/p]
        [p]Az ágy végéből egy takarót húzol magatokra, így fekszetek egymás mellett meztelenül, kimerülve. Végigköveted az ujjaddal a karján csigázó gótikus mintákat.[/p]
        [p]– Ezek szerint azért mégiscsak van annak valami következménye, ha ez ember elkapja a harisnyakötőt – suttogja még a füledbe, mielőtt édes álomba szenderülnél a karjában.[/p]
        [p class="end"]VÉGE[/p]
    </text>
    <victory/>
  </p>
  <p id="217" display="Mikey kapja el a harisnyakötőt">
    <text>
        [p]A harisnyakötő már majdnem Bruno kezében van, amikor Mikey váratlanul felugrik, és lecsap rá. Az a rengeteg életmentés, sziklamászás és az adóellenőrök elől való bujkálás nindzsareflexeket fejlesztett ki nála. Bruno megnyúlt arccal veszi tudomásul, hogy bizony elhappolták előle a zsákmányt. Bár egy kicsit megsajnálod, azért meg is könnyebbülsz. A tegnap esti próbavacsora alatti tapizás óta kerülted őt, viszont az a szokás, hogy aki elkapja a harisnyakötőt, annak lassúznia kell a mennyasszonyi csokrot elkapó hölggyel. Szóval, bár nem vagy oda a csimpánzpöcsűért sem, de így legalább még egy darabig megúszod a szembenézést Brúnóval.[/p]
        [p]Teljesen megváltozott róla a véleményed ezen a hétvégén – nagyon más most, mint régen: jó fej, kedves, aranyos pasas lett belőle, sőt még helyes is –, de minden hiába, Cattel van, és már az is elég zavarba ejtő, hogy ennek ellenére kikezdett veled.[/p]
        [p]Ráadásul ott van ez a dolog Cat és Lisa között. Valószínűleg nem bírnád ki, hogy ne mondd el neki, mi zajlott a háta mögött egész hétvégén, ha végül egyedül kéne maradnod vele. Határozottan könnyebb így, hogy egyszerűen elkerülöd. Jobb a békesség. És ha már az elkerülésénél tartunk… Mikey önelégült vigyorral az arcán máris feléd tart.[/p]
        [p]– Szia, szépségem – hízeleg, ujján a harisnyakötőt lóbálva. – Ide nézz, mim van![/p]
        [p]A táncparkett fényei elhalványulnak, és egy éppen ideillő lassú, romantikus szám csendül fel.[/p]
        [p]– Szabad egy táncra? – kérdezi.[/p]
        [p]– Nem hinném – feleled kurtán. Mégis miféle vőfély az, aki két nappal az esküvő előtt lesmárolja a menyasszonyt?[/p]
        [p]Mikey zavartalanul folytatja.[/p]
        [p]– Oké, megértem. Attól tartasz, hogy tánc után nem bírnál elengedni, ugye? Nem hibáztatlak érte.[/p]
        [p]– Persze, hogyne – válaszolod fapofával. Ekkor Mikey válla fölött elnézve kiszúrod Brunót, amint egyenesen feléd sétál.[/p]
        [p]– Meggondoltam magam – nyögöd, azzal belekarolsz Mikey-ba, és szapora léptekkel a táncparkettre sietsz vele.[/p]
        [p]– Hűtsd le magad, tigrisem! Tudtam, hogy nem fogsz tudni ellenállni a Mikey-nátornak – jegyzi meg, és mint egy polip, rád tekeri a karjait. Egy perc nem telik bele, és az egyik keze már a fenekeden van. Hátranyúlsz, hogy eltávolítsd onnan a mancsát, de semmi értelme. Azonnal újra belemarkol.[/p]
        [p]Abban a másodpercben, ahogy a szám véget ér, gyors léptekkel igyekszel elhagyni a parkettet, csakhogy a rém eltökéltnek tűnő Bruno elállja az utat. Visszafordulsz, és galléron ragadod Mikey-t.[/p]
        [p]– Gyerünk, még egy táncra! – ordítasz rá.[/p]
        [p]Mikey vigyorog, mint egy eszelős, és most, hogy a táncparkett már megtelt emberekkel, még közelebb húz magához. Amint ott suhan veled a karjában, valaki megveregeti a válladat. Megfordulsz, reménykedve, hátha nem Bruno. Szerencséd van: Cat az.[/p]
        [p]– Lekérhetem? – kérdezi.[/p]
        [p]– Persze – mondod kicsit értetlenül, és odébb lépsz. – Örömmel átengedem.[/p]
        [p]– Hé, nem kell összeveszni, lányok! Jut belőlem mindkettőtöknek! – Mikey örvendezve tárja ki a kezét.[/p]
        [p]– Nem rá gondoltam, hanem rád – mondja Cat, miközben mélyen a szemedbe néz.[/p]
        [p]Nagyot nyelsz. Egy másodperc alatt teljesen kiszáradt a szád. Mit akarhat tőled? Eleve olyan furán érzed magad a közelében, mióta azon az éjszakán láttad őt Lisával. És mi van, ha neki is feltűnt, hogy Bruno hogyan néz rád?[/p]
        [p]Mielőtt felocsúdhatnál, máris ott találod magad Cat karjában. Magasabb nálad, és méltóságteljes könnyedséggel vezet körbe a parketten a hangfalakból hömpölygő lassú melódiára. Idegen érzés számodra egy nővel táncolni, pláne a csimpánzpöcsű után. Ki hitte volna, hogy ilyen zavaróan kicsi egy női kéz![/p]
        [p]– Egyébként megkérdezhetem, hogy mi a büdös francot művelsz? – támad rád Cat, miközben elegánsan suhantok a parketten.[/p]
        [p]– Semmit! Tényleg, semmi nem történt köztünk, esküszöm![/p]
        [p]– Hát pont ezt nem értem, hogy mi a bajod vele! Remek pasi! – érkezik a meglepő válasz.[/p]
        [p]– Na, várjunk csak… kiről is beszélgetünk most?[/p]
        [p]– Brunóról. Ki másról? Nem látod, hogy teljesen meg van őrülve érted?[/p]
        [p]– De, hát… te meg ő, ti nem…[/p]
        [p]Cat nevetésben tör ki.[/p]
        [p]– Bruno és én? Ne viccelj! Évek óta jó barátok vagyunk, de én nem abban a ligában játszom. Csak azért vagyok itt, hogy az anyja ne csesztesse, miért szingli még mindig. Elég fárasztó tud lenni. De annyit elmondhatok, hogy ha a hajlamaim mást diktálnának, akkor nálam tuti Bruno lenne a befutó.[/p]
        [p]– Úgy érted, hogy te nem is a fiúkat szereted?[/p]
        [p]– Úgy.[/p]
        [p]– Ó, hála istennek! Ez sok mindent megmagyaráz. Láttalak Lisával akkor éjszaka a mosókonyhában...[/p]
        [p]– Vagy úgy! – mondja kuncogva. – Az csak egy ártatlan kis flört volt. Láttál volna minket a biliárdasztalon, a nyári lakban vagy a szaunában![/p]
        [p]– Egész idő alatt azt hittem, hogy együtt vagytok Brunóval! Ezért kerültem őt…[/p]
        [p]– Igen, azt észrevettem – hagyja rád, majd alaposan megpörget. Eközben meglátod Brunót, ahogy félrehúzódva, aggodalmas arccal téged figyel. Ellágyul a szíved. Túl kemény voltál ezzel a szegény fiúval.[/p]
        [p]– Tudom, hogy nem az én dolgom, és nem is akarok beleszólni, de megtennél nekem egy szívességet? Adnál neki egy esélyt? Teljesen beléd van bolondulva. Ennyit igazán megtehetnél, vannak nála sokkal rosszabbak is – mondja Cat, és fejével a tánctér szélén álldogáló Mikey felé int, aki közben kihívóan titeket fixíroz, és félreérthetetlen mozdulatokat tesz.[/p]
        [p]– Azt hiszem, ennek igazán nincs semmi akadálya – válaszolod, és izgatott mosoly ül ki az arcodra.[/p]
        [p]Ennyi elég is Catnek: rögtön odébbáll, és hirtelen ott találod magad, egyedül, a parkett kellős közepén. De ez nem tart sokáig: Bruno egy pillanatra sem engedi el a tekintetedet, és a karját kinyújtva feléd közeledik a tömegen keresztül. Finoman csiklandós érzés, ahogy tenyered belesimul az övébe, és szorosan magához húz.[/p]
        [p]– Na, végre – sóhajtja a füledbe.[/p]
        [p]– Végre – mondod te is, elcsukló hangon.[/p]
        [p]Arcod az övéhez simul, mélyen belélegzed az illatát, miközben teste szorosan a tiedhez tapad.[/p]
        [p]Lehetséges, hogy mindaz, amire vágytál, egész idő alatt ott hevert a lábaid előtt?[/p]
        [p]Megcsókol. És te végre tudod: igen, ennek pont így kellett lennie![/p]
        [p class="end"]VÉGE[/p]
    </text>
    <victory/>
  </p>
  <p id="221" display="Nem te kapod el a csokrot">
    <text>
        [p]A lányok mind ott tülekednek a szálló menyasszonyi csokor alatt. Látod, hogy a virág egyenesen Lisa felé tart. A barátnőd halálra vált arccal áll, mintha legalábbis egy kézigránát repülne felé, nem pedig egy szaténmasnival díszített, fehér rózsából, fátyolvirágból és százszorszépből kötött csokor.[/p]
        [p]Lisa kérlelő tekintettel néz rád, úgyhogy akcióba lendülsz. Ellököd őt az útból, és előrelépsz, hogy letérítsd a virágot a pályájáról – innentől minden olyan, mintha lassított felvételen néznéd.[/p]
        [p]Eszedbe jut, hogy most egész biztosan azt hiszi mindenki, azért taszítottad arrébb Lisát, hogy te szerezd meg a csokrot, de most nincs időd emiatt aggódni, mert veled egy időben egy másik nő is profi kosarasokat meghazudtoló lendülettel a csokor irányába vetődik, és a fejetek hatalmas erővel ütközik egymásnak a levegőben.[/p]
        [p]A fájdalom azonnali és gyötrelmes. Ki hitte volna, hogy az emberi koponya valójában betonból van?[/p]
        [p]Pislogsz, majd lassan kinyitod a szemed. A fejed úgy hasogat, mint még soha. A tarkódtól indul a fájdalom, majd onnan sugárzik körbe a fejedben. Ahogy felpillantasz, muszlinfüggönyöket látsz mindenütt: egy baldachinos ágyban fekszel. Apránként térnek vissza emlékezetedbe a csokorért zajló végzetes ütközet képei. Egyszer csak egy arc úszik be a látómeződbe oldalról. Tom apja az, Jack.[/p]
        [p]– Mi történt? – kérdezed halkan.[/p]
        [p]– Hatalmasat estél, és alaposan bevágtad a fejed. A nászutaslakosztályban vagyunk. Mindenki odalent van, búcsúztatják a menyasszonyt és a vőlegényt. Mondtam nekik, hogy majd én vigyázok rád.[/p]
        [p]– De nincs bajom? – kérdezed zihálva.[/p]
        [p]– Semmi komoly. A személyzet hívott egy orvost, aki megnézett, és azt mondta, hogy csak enyhe agyrázkódás. Egy darabig nem emelhetsz nehezet, és a mennyasszonyi csokrokért folytatott túl intenzív küzdelemtől is el vagy tiltva.[/p]
        [p]Tényleg, most már emlékszel is: korábban egy nő föléd hajolt, és egy erős fényű, vékony kis lámpával a szemedbe világított, ezután pedig megmérte a pulzusodat.[/p]
        [p]Jack segít felülni, néhány párnát dug a hátad mögé, hogy kényelmesebb legyen, majd a kezedbe ad egy pohár vizet. Halkan nyöszörögsz. Ennél stílusosabban nem is zárhattad volna az esküvőt![/p]
        [p]– Hol fáj? – kérdezi Jack az aggodalomtól összeráncolt szemöldökkel.[/p]
        [p]– Itt – mondod, és a homlokodra mutatsz.[/p]
        [p]Jack odahajol, és lágy puszit nyom az ujjad által kijelölt pontra.[/p]
        [p]– Meg itt – mutatsz a szemedre.[/p]
        [p]Jack ismét hozzád hajol, és ajkát érzékien a szemhéjadhoz érinti.[/p]
        [p]– És itt is – mosolyodsz el, a szádra mutatva.[/p]
        [p]Jack is elmosolyodik, közel hajol hozzád, és olyan gyengéd csókot lehel az ajkadra, mintha legalábbis porcelánból lennél. Nem tudod, hogy csinálja, de a csókja egyszerre puha és szenvedélyes. Behunyod a szemed, és átadod magad az érzésnek, ahogy nyelve a szádba hatol, karja pedig gondoskodón körülölel. Csillagokat látsz, de ezeknek semmi közük a hatalmas ütéshez, ami a fejedet érte.[/p]
        [p class="end"]VÉGE[/p]
    </text>
    <victory/>
  </p>
  <p id="223" display="A választásod az anyakönyvvezetőre esett">
    <text>
        [p]A templom ajtajában ácsorogsz Jane-re várva, közben a templom túlsó végében álldogáló anyakönyvvezetőt méregeted. Jane tuti imádni fogja. Ő a tökéletes személy a feladatra – a tengerészkék nadrágkosztümöt viselő, melegen mosolygó nő egész normálisnak tűnik.[/p]
        [p]Mindazok után, ami eddig történt ezen a hétvégén, épp ideje, hogy végre simán menjenek a dolgok – vagy mégsem?[/p]
    </text>
    <next id="224">Ha úgy ítéled meg, hogy ezután már rendben lezajlik az esküvő</next>
    <next id="227">Ha még nem volt elég a bonyodalmakból</next>
  </p>
  <p id="224" display="Az esküvő tökéletesen sikerült">
    <text>
        [p]Az esküvő minden képzeletet felülmúlóan tökéletes volt! A szertartás rendben lezajlott, és Cee Cee csak úgy dagad a büszkeségtől.[/p]
        [p]A vendégek mind elegánsan kiöltözve jelentek meg, felvonultatták a szezon teljes kalapkollekcióját, a pompázatostól az egészen elképesztőig, de természetesen Lauren néni széles karimájú, tigriscsíkos pink kalapja vitte el a pálmát, amin valami gigantikus homárszerű dekoráció ékeskedett.[/p]
        [p]Jane olyan volt, mint egy álom, amint hömpölygő, hófehér ruhájában az apja oldalán az oltár felé lépdelt, miközben a hosszú, lila taftruhába öltözött, szőke szopránénekesnő egy vonós kvartett kíséretében előadta Bach 147. kantátáját. Tom teljesen elérzékenyült, ahogy Jane mellé lépett, a festett üvegeken keresztül beáradó napfény színes foltokat rajzolt elragadó vintage ruhájára.[/p]
        [p]Még a szirmokat dobáló kislányok is tökéletesen viselkedtek, az alkalomhoz illő méltósággal szórták a biorózsaszirmokat a kis kosaraikból, amivel elragadtatott kiáltásokat váltottak ki az összegyűlt vendégseregből.[/p]
        [p]Az anyakönyvvezető bölcs szavai és a kifinomult modora igazolta, hogy minden kétséget kizáróan ő volt a lehető legjobb választás.[/p]
        [p]Hatalmas gombóccal a torkodban figyelted a legjobb barátnőd boldogságtól sugárzó arcát, és meg kellett állapítanod magadban, mennyire illik Tomhoz. Amikor végre férjnek és feleségnek nyilvánították őket, a kórus zengeni kezdte Händel [em]Hallelujá[/em]ját. A zene tökéletes összhangban volt a pillanatnyi lelkiállapotoddal.[/p]
        [p]Amint az ifjú pár és az elegáns vendégsereg kilépett a templom ajtaján, szabadon engedték a hófehér galambokat. Cee Cee számára bizonyára ez volt a legszebb pillanat, ahogy látta őket felröppenni a ragyogó kék égbe. A madarak a szeretetet és a reményt a szimbolizálták.[/p]
        [p]És láss csodát, még a varrónőnek is sikerült kiengedni a ruhádból, ami ugyan még mindig szűkebb volt a kelleténél, de így legalább már sokkal kevésbé volt béna.[/p]
        [p]A fogadás is egész kellemesen alakult, a hatemeletes kávés mogyorótorta a legfinomabb esküvői torta volt, amit valaha kóstoltál. És hogy megkoronázza az amúgy is remek napot, Cee Cee még a menyasszonyi csokrot is megkaparintotta.[/p]
        [p]Mindenki a kocsifelhajtón álldogál, hogy elbúcsúztassa Jane-t és Tomot, akik úgy döntöttek, nem a nászutaslakosztályban töltik a nászéjszakát, hanem azonnal útra kelnek. Magadban még mindig az esküvői beszédeken mulatsz, mind tele volt melegséggel és humorral – még a vőfély, Mikey is tökéletes egyensúlyt tudott teremteni érzelem és tréfa között a szónoklatában. A lenyugvó nap fénye aranyba borítja a tó lágyan fodrozódó tükrét, és amint a boldog pár elgurul az ezüstszínű veterán Rolls-Royce-cal, tiszteletükre még a hattyúk is felszállnak a vízről.[/p]
        [p]Nagyot sóhajtasz. A legjobb barátnőd épp most ment férjhez! Valaki megáll melletted. Bruno! Ahogy az alábukó nap aranyfénye megvilágítja a vonásait, meglepve megállapítod magadban, milyen jól néz ki. Sötét, meleg szemével rád néz, majd elmosolyodik, megfogja a kezed, és ujjaival megcirógatja a tenyeredet.[/p]
        [p]– Mit szólnál, ha mi is rendeznénk egy saját kis „boldogan éltek…”-estét? Épp válaszolni készülnél, amikor Mikey sompolyog oda hozzátok.[/p]
        [p]– Na, koccintunk egyet a boldog párra?[/p]
        [p]Brunóra pillantasz.[/p]
        [p]– Miért is ne? – válaszolja.[/p]
        [p]Az első dolog, amit megállapítasz, hogy reggel van. A második, hogy a nászutaslakosztályban fekszel. A harmadik pedig, hogy körülötted mindenütt emberek hevernek. Jobbára félmeztelenül.[/p]
        [p]Felülsz, és ködös tekintettel körbenézel. Lauren néni és Cee Cee a földön fekszenek, félig az ágy alá becsúszva, öntudatlanul, mindkettő egy-egy üres üveg Moët szorongat.[/p]
        [p]Lisa, Tom apja és Cat egymás karjában alszanak a szőnyegen, közvetlenül a kifosztott minibár tátongó ajtaja mellett. A recepciós és a DJ pedig az erkélyen horkol, lazán egymás kezét fogva, mindketten koszorúslányruhában.[/p]
        [p]És… az ott Bruno a tévéállvány köré csavarodva? Bizony ő az. Valami kiáll a fenekéből. Próbálsz fókuszálni. A gyanús tárgy felettébb hasonlít egy Action Manre. Búvárruhában.[/p]
        [p]Lendületet veszel, és felállsz. Csodával határos módon sikerül megtartani az egyensúlyodat, és talpon maradni. Hűha! Belesel a fürdőszobába, ahol egy férfi fekszik a kádban, ruha nélkül, bukósisakkal a fején. Nem vagy biztos a dolgodban, de ránézésre talán Mikey lehet.[/p]
        [p]Magadra csavarsz egy lepedőt, és kibotorkálsz a folyosóra. Mindenütt üres pezsgősüvegek, leszaggatott girlandok és szerpentinek, a takarítókocsi tetejére felhányt torta maradékából pedig éppen Yodabell, a patkány lakomázik.[/p]
        [p]Lassan kezdenek visszatérni emlékezetedbe az éjszaka eseményei. Miután elbúcsúztattátok Jane- t és Tomot, Mikey hozott néhány üveg erős likőrt, amit a legutóbbi afrikai kiruccanásán szerzett be. Mindenki bedobott egy-egy kupicával, és onnantól nem volt megállás. Még valami tánc is kerekedett – Cee Cee egy ponton még az asztalra is felállt, hogy megmutassa, mit tud –, aztán valaki javaslatára mindannyian sorban, egymás derekába kapaszkodva, a nászutaslakosztályba özönlöttetek.[/p]
        [p]Azt a mindenit! Te tényleg…? És hogyan…? Ez egyáltalán anatómiailag lehetséges?[/p]
        [p]A szobádhoz érsz, kinyitod az ajtaját, és egyenesen a fürdőszobába csoszogsz. Mosolyogsz magadban.[/p]
        [p]Micsoda éjszaka! Micsoda esküvő! Minden jó, ha a vége jó![/p]
        [p class="end"]VÉGE[/p]
    </text>
  </p>
  <p id="227" display="Az esküvő balul sikerül">
    <text>
        [p]Lélegzet-visszafojtva figyeled a ceremóniát. Cee Cee igazán kitett magáért, a templom csodálatos. És úgy fest, hogy Jane tökéletesen meg van elégedve az anyakönyvvezetővel. Mindenesetre sem a menyasszonytól, sem Cee Cee-től nem kaptál egyetlen gyilkos pillantást sem. A Declan atya miatt előidézett katasztrófa után nem engedhetsz meg magadnak több hibát.[/p]
        [p]– Kijelenti-e ön, Tom, hogy az itt megjelent Jane-nel házasságra lép? – kérdezi az anyakönyvvezető gyönyörű, lágy hanghordozással.[/p]
        [p]Tom, Jane két kezét az övében tartva válaszol:[/p]
        [p]– Igen.[/p]
        [p]Az egyiken túl vagyunk! Még egy van hátra, aztán lassan meg is nyugodhattok.[/p]
        [p]– Kijelenti-e ön, Jane. hogy az itt megjelent Tommal házasságra lép?[/p]
        [p]A szíved majd kiugrik a helyéről. Ha Jane kétségei, ne adj isten, ismét eluralkodnának rajta, egy szempillantás alatt katasztrófába csapna át ez az egész.[/p]
        [p]– Én… én… – dadogja Jane, miközben könnyek szöknek a szemébe. Elárasztja a véredet az adrenalin.[/p]
        [p]– Igen – böki ki végül.[/p]
        [p]Ó, hála a jó istennek! Jön a jól ismert zárómondat:[/p]
        [p]– Az állam által rám ruházott hatalmamnál fogva kijelentem, hogy önök házastársak.[/p]
        [p]Fellélegzel. Leszámítva néhány necces pillanatot, végül is minden egész jól sikerült.[/p]
        [p]De mégsem tudsz igazán megkönnyebbülni, hiszen a fogadás még hátravan. Kismillió vakuvillanás után a pár és a násznép elindul a fogadásra a nagy gonddal kidíszített különterembe. Egyik pezsgődugó durran a másik után. Pincérek hada masírozik fel-alá mindenféle előételekkel megrakott tálcákkal. A főétel után – tésztában sült lazac mustárlevéllel, hozzá csőben sült zsenge kínai kel – jöhetnek a beszédek. Jane apja kezdi a sort egy könnyfakasztó szónoklattal, azután Tom emeli poharát a koszorúslányokra. Mikey beszédére a legkevésbé sem vagy kíváncsi, de végül egy ízléstelen viccet leszámítva a papról és a hattyúról nem is olyan rossz, mint amire számítottál. Az esküvők istene – eddig úgy fest –, kegyes maradt hozzád.[/p]
        [p]Jane következik. Te segítettél neki kiválasztani egy bájos Emily Dickinson- verset az alkalomra, és már alig várod, hogy felolvassa. Bátorítóan rámosolyogsz, látszik, hogy rettenetesen izgul.[/p]
        [p]Megköszörüli a torkát:[/p]
        [p]– Azzal kezdeném… el kell mondanom… hogy… Ajjaj. Ez nem indul túl jól.[/p]
        [p]– …megcsókoltam Mikey-t! – fakad ki.[/p]
        [p]Néma csend ül a teremre. Tom elfehéredik, Mikey halálra vált arccal ül mellette. Te a kezedet tördeled, helyenként még a bőrt is sikerül felsértened a körmeiddel.[/p]
        [p]– Tom… az egész csak egy véletlen volt – zokogja Jane –, nem jelentett semmit! Esküszöm! Hinned kell nekem![/p]
        [p]– Tom, haver! Tényleg nem jelentett semmit, szavamra! Nem voltam magamnál… – mentegetőzik Mikey is. Általában tenyérbe mászó képét most teljesen eltorzítja a pánik.[/p]
        [p]Tom egy pillanatra gondolkodóba esik. Majd feláll, és behúz egy akkorát Mikey-nak, hogy az székestül hátrazuhan, és ott is marad egy darabig a földön. Micsoda kellemes meglepetés – nem is hitted volna, hogy Tom egyáltalán képes ilyesmire![/p]
        [p]Jane-nek mostanra már patakokban folynak a könnyei.[/p]
        [p]– Tom, én annyira sajnálom! Ez volt a legnagyobb hiba, amit életemben elkövettem. Szeretlek! Én nem akarok mással lenni, csak veled! Örökre! Kérlek, bocsáss meg nekem! Te vagy a legjobb barátom, nem bírtam ki, hogy ne mondjam el az igazságot![/p]
        [p]Visszafojtott lélegzettel várod, hogy mi fog történni. Tom néhány végtelennek tűnő másodpercig csak áll, egy szót sem szól. Egyedül Lauren néni öngyújtójának kattanása töri meg a csendet.[/p]
        [p]– Jane… – szólal meg végre –, én is szeretlek! – azzal a karjába veszi, és erősen magához szorítja. – Megbocsátok neked. Meg kell bocsátanom, hiszen nélküled semmit sem ér az életem. – Ahogy ott állnak, szorosan összefonódva, a tömeg tapsban és ujjongásban tör ki.[/p]
        [p]Megkönnyebbülve dőlsz a szék támlájának, és kortyolsz egyet a pezsgődből. Még egy bombát sikerült hatástalanítani. Közben Mikey ismét lábra állt, és az arcát masszírozva az ajtó felé oldalog. Végre sikerült megszabadulni tőle, gondolod magadban. Úgy látszik, végül minden jó, ha a vége jó – kivéve persze Mikey-nak…[/p]
        [p]A DJ felteszi az első számot, Tom és Jane a terem közepére siklik, és mélyen egymás szemébe nézve táncolni kezdenek. Egy lassú ballada szól valamilyen érthetetlen aláfestéssel. Morgás hallatszik a háttérben – lehet, hogy a hangfalak berezonálnak? Aztán már bőgés és fújtatás is társul a furcsa morgó hanghoz. Mindenki forgatni kezdi a fejét a szokatlan zajra.[/p]
        [p]A következő pillanatban egy hatalmas bika töri át a franciaablakot, és prüszkölve végigcsörtet a termen, mintha legalábbis a pamplonai bikafuttatáson lennétek. A desszertasztal és a keverőpult sem jelent számára akadályt, gond nélkül átgázol mindenen.[/p]
        [p]Tom gyorsan elrántja Jane-t az útból, de mindenki más túlságosan ijedt még ahhoz is, hogy kiabálni vagy futni kezdjen. A hatalmas robaj mintha sosem akarna véget érni: az üvegek, az evőeszközök, a hangtechnika, minden a földön landol. A DJ pánikban, de szerencsére sértetlenül mászik ki a romok alól, miközben a felbőszült állat éppen az esküvői tortára készül rávetni magát, csakhogy a szarvára akadt asztalterítő, ami a fél szemét kalózosan leárnyékolja, megakadályozza ebben. Ekkor végre a távozás mellett dönt, ami szintén drámaian sikerül: a zárt ablakon keresztül, üvegszilánk zápor kíséretében.[/p]
        [p]– Mi a fene volt ez? – kérdezi Bruno, amikor már kicsit megnyugszanak a kedélyek. – Csak nem egy elégedetlen páciens, Tom? Véletlenül rossz állatot heréltél ki?[/p]
        [p]Szerencsére senki sem sérült meg, és csak a torta legfelső szintje hiányzik. Csakhogy ezzel még nincs vége. A bika nyomában bemasírozik egy tucatnyi hattyú is a fogadásra, mint egy hadosztály felbőszült katona. Életedben először veszed észre, milyen ijesztő is tud lenni egy hattyú, a hosszú nyakával és mélyen ülő, fekete gombszemével.[/p]
        [p]Mikey, aki eddig az ajtóban ácsorgott, úgy látja, itt a lehetőség, hogy kiköszörülje a jó hírén esett csorbát.[/p]
        [p]– Hess innen! – kiáltja a madaraknak, két kézzel hadonászva. – Ki innen! Mégis mit képzeltek magatokról, ti nagyra nőtt kacsák?![/p]
        [p]A banda főnöke – ebben az esetben a fattyúfalka elnevezés túl finom volna – egy darabig csak méregeti Mikey-t, majd alattomosan odakap a térdkalácsához. A vőfély ismét a földön találja magát – ma már másodszor. A hattyúk felajzva sziszegnek és forgolódva keresik a következő áldozatot. Mindenki a széke mögött próbál menedéket találni, Dominóék pedig igyekeznek az inkább a lelkesedéstől, mintsem a félelemtől sikoltozó porontyaikat egy asztal mögé terelni.[/p]
        [p]A hattyúk úgy menetelnek át a helyiségen, mint a szigorú börtönőrök: fejüket hol jobbra, hol balra forgatják. Közben meg-megállnak, hogy odaszarjanak egy nagyot a szőnyegre, majd a bika nyomvonalán haladva távoznak.[/p]
        [p]Eközben a halk morajlás a háttérben megveszekedett zümmögéssé erősödik, és megmagyarázva a bika és a hattyúk pánikrohamát, egy hatalmas méhraj özönlik be a terembe. Ezen a ponton már valóságos tülekedés alakul ki az ajtóknál. Szerencsére a méheket nem az emberi célpontok érdeklik: sötét, zizegő felhő formájában egyenesen a torta felé veszik az irányt, majd hamarosan teljesen belepik. Az egykor hófehér cukorbevonat egy csapásra koromfeketévé változik.[/p]
        [p]Segítesz Dominóéknak felkapni a gyerekeket meg a patkányketrecet, és csatlakoztok a verandára kijutni próbáló tömeghez. A sokkhatás alatt álló vendégsereg a méhekhez hasonlóan kóvályog a teremben. A parkoló felé sántikáló Mikey-t és néhány méhcsípésekkel gazdagodott vendéget leszámítva szerencsére senkinek sem esett komolyabb bántódása.[/p]
        [p]Jane magából kikelve mutogat Cee Cee-re, aki épp halálra vált arccal motyog neki valamit.[/p]
        [p]– Ez mind a te hibád! – ordítja Jane. – Én csokoládétortát akartam, de neeeem! Azt nem lehetett! Túl maszatos lett volna, ugye? Mindenki, aki számít, a mézes nugát mellett dönt ebben szezonban, ugye? Hát tessék! Most nézd meg! Egy felfordított asztal mögül Lauren néni dugja ki fejét.[/p]
        [p]– Ugyan, kedveském – dorombolja lenyűgöző kalapja alól kipislogva. – Nem csoda, hogy még a méhek is itt nyüzsögnek: ők sem akartak kimaradni ebből a remek esküvőből![/p]
        [p class="end"]VÉGE[/p]
    </text>
    <victory/>
  </p>
  <p id="232" display="A new age gurut választottad">
    <text>
        [p]A templomba belépve Jane feléd fordul, és mosolyogva feltartja a hüvelykujját. Visszamosolyogsz, de korántsem vagy nyugodt. Pedig ez a new age-es eskető innen, messziről egész megnyugtatóan átlagosnak néz ki – főleg ahhoz képest, hogy te gyöngyöket és tollakat vártál. A pasas a negyvenes évei végén jár, sötét nadrágot és könnyű, bő lenvászon inget visel, amit valószínűleg az egyik utolsó megmaradt fa szövőszéken készítettek. Jane még nincs elég közel hozzá, hogy lássa a két hatalmas korongot a fülében, vagy az ingujjai alól kígyókként előtekergőző tetoválásokat, sem pedig a nyakában bőrcsíkon függő termékenységiistennő-szobrocskát.[/p]
        [p]Amikor megszólal az orgona, elsőnek a Dominó kölykök indulnak el az oltár felé, majd Cee Cee és te következtek. Igyekszel aprókat lélegezni, nehogy a melled kiugorjon a helyéről. Végül Jane is megérkezik, az apja oldalán. Mindennek olajozottan kell mennie, gondolod magadban, egyszerűen muszáj, hogy minden rendben legyen.[/p]
        [p]Jane láttán Tom arcára kiül a végtelen boldogság. Megtelik reménnyel a szíved, és őszintén hiszed, hogy most már végre sínen van az életük.[/p]
        [p]Megkezdődik a ceremónia, amibe sikerül egészen belefeledkezned. Leginkább bájosnak mondható az egész, a beszéd tele van helyzethez illő verssel. Még a végén kiderül, hogy nem is volt rossz ötlet ez a pasas.[/p]
        [p]– Akarod-e, ööö, elnézést, mi is volt a név? – kérdezi a new age eskető.[/p]
        [p]– Tom – mondja Tom.[/p]
        [p]– Ja, igen, igen… Szóval, Tom, akarod-e az itt megjelent…[/p]
        [p]– Jane-t – segíti ki Jane.[/p]
        [p]– Jane-t feleségül venni?[/p]
        [p]Cee Cee ádáz tekintettel néz rád, te pedig visszavigyorogsz. Hát, senki sem lehet tökéletes...[/p]
        [p]– Most pedig pecsételjétek meg csókkal ezt a szent köteléket, ami összefűz benneteket az idők végezetéig – mondja a guru, mire Jane és Tom megcsókolják egymást.[/p]
        [p]Amikor már azt hinnéd, hogy minden rendben, túlvagytok a nehezén, a guru belekezd egy hosszú, körülményes záróbeszédbe.[/p]
        [p]– Két lélek eggyé olvadása misztikus dolog. Olyanok, akár két elem, amelyek nem képesek egymás nélkül létezni, ők egymás szenvedélyének táplálékai, akár a tűz és a levegő – azzal előkap egy hosszú rudat és egy üveget. Mindent eláraszt a szúrós paraffinszag, és még mielőtt bárki közbeléphetne, a rúd mindkét végét meggyújtja. Hatalmas lángok csapnak fel belőle.[/p]
        [p]Elismerő „hűűű” meg „haaa” kiáltások hallatszanak a padsorok közül. Jane és Tom kicsit hátrébb lépnek, és kéz a kézben, lenyűgözve figyelik a tüzet.[/p]
        [p]A guru pörgetni kezdi a lángoló rudat az ujjai között, mint egy mazsorettbotot, aztán hirtelen egyik végét a szájához emeli, és végignyalja. Ezután egy drámai mozdulattal a szájába is veszi. A násznép huhogva tapsol.[/p]
        [p]Az eskető ismét meggyújtja a rúd végét, ami kialudt a szájában, majd forgatni kezdi, mire Cee Cee grimaszolva arrébb áll az útjából.[/p]
        [p]– Látod? – hajolsz oda hozzá –, mondtam, hogy nem lesz semmi baj! Tuti, hogy násznép ilyet még nem pipált![/p]
        [p]A guru nagyot kortyol a paraffinból, majd ráfúj a maga előtt tartott rúdra, aminek köszönhetően egy hatalmas lángoló gömb indul meg a templom főfolyosójának irányába. Természetesen a Koszorúslányok Gyöngyének egyetlen apró részlet sem kerülhette el a figyelmét: Cee Cee minden padsor végét a ruhátokéval azonos anyagból készült masnikkal cicomáztatta ki. A tűzre éhes anyag most másodpercek alatt lángra kap.[/p]
        [p]A vendégek azonnal menekülőre fogják: és miközben tülekedve próbálják a meggyulladó padsorokat elhagyni, a guru véletlenül fellöki a paraffinos üvegét. A gyúlékony folyadék szétárad az ősrégi fapadlózaton, és egy lángnyelv azonnal belekap.[/p]
        [p]Az emberek fejvesztve rohannak az ajtó felé. Megragadod Cee Cee karját, Tom pedig Jane-t húzza maga után.[/p]
        [p]Szerencsére mindenkinek sikerül biztonságban elhagyni az épületet, a létszám teljes. A megrettent násznép a gyepre visszahúzódva nézi, ahogy a templom festett üvegablakait belülről nyaldossák a lángok.[/p]
        [p]– Na, ilyet még násznép tényleg nem pipált – súgja Cee Cee gúnyosan a füledbe.[/p]
        [p]Szerencsére Tom személyében megérkezik a felmentő sereg.[/p]
        [p]– Igazság szerint, nem is akkora nagy baj, hogy ez így alakult... Nem erre a napra kellene élete végéig emlékeznie az embernek? Na, ezt aztán biztos, hogy soha senki nem fogja elfelejteni.[/p]
        [p]Hálásan rámosolyogsz.[/p]
        [p]– Kit érdekel az egész? Jöhet a nászút! – kiáltja Jane, és Tomot a várakozó kocsi felé vonszolja, aminek a hátsó szélvédőjére a [em]FRISS HÁZASOK[/em] felirat van mázolva, lökhárítójához pedig zsinórral üres konzervdobozokat kötöztek. A vendégek hatalmas rivalgással, karjukat lengetve búcsúztatják az elszáguldó autót.[/p]
        [p]Egyre közelebbről hallatszik a sziréna hangja. A kocsifelhajtón feltűnik egy tűzoltóautó, egyenesen a kápolna felé tart, majd lefékez közvetlenül az épület előtt. Kikerekedik a szemed a csapatnyi jól megtermett tűzoltó láttán, akik azonnal akcióba lendülnek. Még sosem láttál ilyen mentőcsapatot élőben. Valószínűleg léteznek kifejezetten tűzoltóknak kitalált edzőprogramok, amiket így, beöltözve kell elvégezni… Olyan, mintha izommennyországba kerültél volna.[/p]
        [p]Gyakorlott mozdulatokkal fejtik le a vaskos tömlőket a járműre szerelt csörlőről, és gyorsan az ablakok felé irányítják a vízsugarat.[/p]
        [p]– Hátrébb, asszonyom! – kiált oda neked az egyik Adonisz. Vajon jól láttad, hogy rád kacsintott? Már épp készülsz elővenni a legcsábosabb mosolyodat, amikor megszólal egy hang mögötted:[/p]
        [p]– Felesége van és két gyereke…[/p]
        [p]Bruno az. Eltátod a szádat:[/p]
        [p]– Honnan tudod? Ismered?[/p]
        [p]– Még életemben nem láttam. Csak igyekszem a kimagasló agyi képességeimet latba venni a fizikai fölénnyel szemben, hogy kiiktassam a konkurenciát.[/p]
        [p]Elneveted magad. Bruno átöleli a válladat. Kár lenne tagadni, milyen jó érzés, sőt egyenesen beleborzongsz, ahogy megérzed az ajkát az arcodon.[/p]
        [p]Miközben a tűzoltók tökéletes szinkronban mozognak előre-hátra a vastag tömlőkkel, Lauren néni tűnik fel melletted mesés, leopárdmintás, a ruhától teljességgel elütő csodakalapjában.[/p]
        [p]– Ez aztán a móka, kedveském! Olyan esküvőn már megfordultam, ahol volt tűzijáték, de ezt meg sem közelítette! – mondja, és érzékien megnyalja az ajkát, ahogy egy feltűnően izmos tűzoltó elsiet mellette. – Minden jó, ha a vége jó, nem igaz?[/p]
        [p class="end"]VÉGE[/p]
    </text>
  </p>
</content>  