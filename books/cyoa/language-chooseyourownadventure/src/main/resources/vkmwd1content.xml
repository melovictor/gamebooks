<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <text>
        [p][/p]
    </text>
    <next id="background" />
  </p>
  <p id="background" display="Háttér">
    <text>
        [p class="inlineImage" data-img="0"][/p]
        [p]Hófehérke nagy bajban van, és csak te mentheted meg a gonosz királynőtől.[/p]
        [p]Hófehérke az Elvarázsolt Rengetegbe menekült a haragos királynő elől. Egy szép napon eltévedsz, és ott találod magad – az Elvarázsolt Rengetegben. Hirtelen énekszót hallasz - egy ág megroppan mögötted... Mihez kezdesz?[/p]
    </text>
    <next id="1"></next>
  </p>
  <p id="1">
    <text>
        [p class="inlineImage" data-img="1"][/p]
        [p]Egy aprócska országban, mely egy mély és zöldellő völgyben húzódik, lakik egy királynő. A királynő gyönyörű, de gonosz és könyörtelen.[/p]
        [p]Ennek a királynőnek van egy mostohalánya, Hófehérke, aki még a királynőnél is sokkalta szebb. A királynő irigy Hófehérkére, és titokban azt forralja magában, hogy megöleti. Ám Hófehérke az Elvarázsolt Rengetegbe menekül előle, és a hét törpe házában talál menedéket.[/p]
        [p]A királynő, varázserejének segítségével, Hófehérke után ered. Megesküszik, hogy mindenáron felkutatja, és egyszer s mindenkorra végez vele![/p]
        [p]Te is ebben a kis országban élsz, és hallottál róla, milyen veszedelem fenyegeti szegény Hófehérkét.[/p]
        [p]Egy szép nap éppen paripádon, Bátoron poroszkálsz, de elvéted az utat – és az Elvarázsolt Rengetegben találod magad.[/p]
    </text>
    <next id="2"></next>
  </p>
  <p id="2">
    <text>
        [p class="inlineImage" data-img="2"][/p]
        [p]Itt eltévedtél ugyan, mégsem félsz.[/p]
        [p]Hátha sikerül találkoznod Hófehérkével![/p]
        [p]Egyre mélyebben és mélyebben lovagolsz be az erdőbe Bátor hátán. A hely [em]valóban[/em] elvarázsoknak tűnik.[/p]
        [p]Hirtelen, valahonnan a közelből énekszó hallatszik. Leereszkedsz a lovadról, és halkan továbbmész. Mögötted váratlanul ág reccsen. Ott bujkál valaki! Hirtelen megfordulsz, de egy teremtett lelket sem látsz.[/p]
        [p]Mit teszel?[/p]
    </text>
    <next id="6">Ha arra vagy kíváncsi, ki énekel</next>
    <next id="4">Ha meg akarod tudni, ki lapul mögötted a bokorban</next>
  </p>
  <p id="3">
    <empty />
  </p>
  <p id="4">
    <text>
        [p class="inlineImage" data-img="4"][/p]
        [p]Úgy döntöttél, hogy megnézed, ki lapul mögötted. Szemed sarkából mozgó ágat pillantasz meg. Valaki ott rejtőzködik a bokorban![/p]
        [p]Hirtelen egy kis emberke ugrik elő. Meglepetésedben karon ragadod.[/p]
        [p]– Ki vagy? – kérdezed.[/p]
        [p]– Szende vagyok – válaszolja. – Én vagyok a hét törpe közül az egyik. Eressz el, kérlek![/p]
        [p]– Nem bántalak – nyugtatod meg. – De mondd, miért bujkálsz?[/p]
        [p]– A gonosz királynőt lesem, Hófehérke mostohaanyját – válaszolja a törpe. – A királynő megtudta, hogy Hófehérke az erdőben talált menedéket, és most itt keresi.[/p]
        [p]– Megmondanád, hol találom Hófehérkét?[/p]
        [p]– Örömmel – válaszolja a törpe –, de siessünk. Tudom, hogy a gonosz királynő valahol itt tanyázik a közelben.[/p]
        [p]Épp indulni akartok, amikor egy őzikét pillantotok meg. Úgy látszik, a kis őz megsebesült. Segíteni szeretnél rajta, de lehet, hogy erre már nincs elég idő.[/p]
        [p class="inlineImage" data-img="5"][/p]
    </text>
    <next id="20">Ha megállsz, hogy segíts az őzikének</next>
    <next id="10">Ha azonnal indulsz tovább Szendével</next>
  </p>
  <p id="6">
    <text>
        [p class="inlineImage" data-img="6"][/p]
        [p]Meg akarod nézni, ki énekel.[/p]
        [p]Folytatod az utad, és egy tisztáson töpörödött kis öregasszonyt pillantasz meg, karján egy kosár almával. Miközben énekel, vizsla szemekkel pillant jobbra meg balra. Vajon ő is eltévedt?[/p]
        [p]Odalépsz hozzá.[/p]
        [p]– Eltévedtél? – szólítod meg barátságosan.[/p]
        [p]– Jaj, de megijesztettél, kedveském – válaszolja az apró kis öregasszony.[/p]
        [p]– Nagyon sajnálom – válaszolod –, segíteni szerettem volna. Az öregasszony furcsán mosolyog rád.[/p]
        [p]– Hát persze – vihogja. – Nem akartál te semmi rosszat. Aztán elgondolkodik.[/p]
        [p]– Hogy eltévedtem-e? Igen, hm, lehet, hogy eltévedtem.[/p]
        [p]Az öregasszony titkon ravasz pillantást vet a lóra, majd így folytatja:[/p]
        [p]– El is fáradtam egy kicsit. Öreg lábammal már nem bírok sokat gyalogolni.[/p]
    </text>
    <next id="8"></next>
  </p>
  <p id="8">
    <text>
        [p class="inlineImage" data-img="8"][/p]
        [p]Megkérdezed, mit keres az erdőben. Legnagyobb meglepetésedre azt válaszolja, hogy Hófehérkét. És hogy almát visz neki ajándékba.[/p]
        [p]– Hófehérke mindenkihez olyan jóságos – mondja az öregasszony. – Viszonzásképpen én is jó szeretnék lenni hozzá.[/p]
        [p]Talán fel kellene ajánlanod neki, hogy üljön fel a lovadra. Ártalmatlannak látszik, mégis van benne valami különös.[/p]
    </text>
    <next id="14">Ha magaddal viszed az öregasszonyt egy darabon</next>
    <next id="18">Ha úgy döntesz, hogy nélküle folytatod az utat</next>
  </p>
  <p id="9">
    <empty />
  </p>
  <p id="10">
    <text>
        [p class="inlineImage" data-img="10"][/p]
        [p]Te és Szende felkapaszkodtok Bátor hátára. Nem akarsz találkozni a gonosz királynővel![/p]
        [p]– Hol van most éppen a többi törpe? – kérded, miközben a kanyargós ösvényen továbblovagoltok.[/p]
        [p]– Itt vannak a közelben – válaszolja Szende. – Mind itt vannak, Szundi kivételével. Ő a kunyhóban maradt Hófehérkével.[/p]
        [p]Ebben a pillanatban öt törpe rohan ki az erdőből lélekszakadva: Vidor, Hapci, Morgó, Kuka és Tudor.[/p]
        [p]– A királynő itt van a közelben! – sikoltozik Tudor.[/p]
        [p]– Vaddisznó képében keres minket! – rémüldözik halálra váltan Morgó.[/p]
        [p]– Jobb lenne, ha… ha… ha… pci… figyelmeztetnénk Hófehérkét és Szundit a rájuk leselkedő veszélyre – kiabálja Hapci.[/p]
        [p]De ebben a pillanatban nagy csörtetéssel vadkan gázol át az erdőn.[/p]
    </text>
    <next id="12"></next>
  </p>
  <p id="12">
    <text>
        [p class="inlineImage" data-img="12"][/p]
        [p]A hatalmas vadállat merev szemekkel bámul rád és a törpékre, majd földre szegzi a fejét, éles agyarait megvillantja, és támadni készül.[/p]
        [p]De Bátor – bátor paripa. Megfordul, és hátsó lábával felrúgja a vaddisznót. [em]Puff![/em] A vaddisznó elszáll, majd hatalmas csattanással zuhan vissza a földre. Bömbölve felpattan, és nyomban el is iramodik, amerre a szeme lát.[/p]
        [p]– Utána! – kiáltja Szende, aki mögötted ül a lovon.[/p]
        [p]Ám te egyáltalán nem vagy biztos benne, hogy ezt kell tenned. Lehet, hogy a királynő megbabonáz.[/p]
    </text>
    <next id="24">Ha úgy döntesz, hogy Szendére hallgatsz</next>
    <next id="26">Ha nem akarod üldözni a vadkant</next>
  </p>
  <p id="13">
    <empty />
  </p>
  <p id="14">
    <text>
        [p class="inlineImage" data-img="1"][/p]
        [p]Felajánlod az öregasszonynak, hogy elviszed lóháton.[/p]
        [p]– Én magam is szeretnék találkozni Hófehérkével – mondod. – Keressük együtt.[/p]
        [p]Mélyen belovagoltok a rengetegbe. A fák között végre megpillantasz egy kunyhót. Leugrasz a lóról, és bekopogsz. Maga Hófehérke nyit ajtót![/p]
        [p]– Isten hozott! – köszönt Hófehérke kedvesen.[/p]
        [p]– Nagyon boldog vagyok, hogy láthatlak, királykisasszony – mondod.[/p]
        [p]Az öregasszony, bicegve, éppen akkor ér melléd.[/p]
        [p]– Ó! – kiált fel Hófehérke kicsit riadtan. – Ki vagy?[/p]
        [p]– Ne félj! – nyugtatod meg. – Csak egy öregasszony, aki almát hozott neked.[/p]
        [p]Az asszony elmosolyodik, és vézna, csontos kezével egy csillogó piros almát nyújt át Hófehérkének.[/p]
        [p]– Igen, kedveském – mondja. – Kóstold csak meg, s meglátod, ízleni fog.[/p]
    </text>
    <next id="17"></next>
  </p>
  <p id="16">
    <empty />
  </p>
  <p id="17">
    <text>
        [p class="inlineImage" data-img="17"][/p]
        [p]Hófehérke beleharap az almába, és nyomban a földre zuhan. Ez csak mérgezett alma lehetett![/p]
        [p]Rémülten keresed az öregasszonyt: nyoma veszett; ám ott áll a helyén a gonosz királynő.[/p]
        [p]– Jaj, ne! – jajdulsz föl.[/p]
        [p]– Most pedig [em]te[/em] következel! – mutat rád.[/p]
        [p]Szeretnél segíteni Hófehérkének, de félsz a gonosz királynő varázserejétől. Lóra pattansz, és addig vágtatsz, míg egy ismert ösvényhez nem érsz. Most már tudod, merre jársz.[/p]
        [p]De vajon mi történt szegény Hófehérkével?![/p]
    </text>
    <next id="40"></next>
  </p>
  <p id="18">
    <text>
        [p class="inlineImage" data-img="18"][/p]
        [p]– Sajnálom – válaszolod az öregasszonynak –, de indulnom kell. Nem segíthetek, hogy megkeresd Hófehérkét.[/p]
        [p]– Pedig [em]segíteni fogsz![/em] – rikoltja az öregasszony, s szeme szikrákat szór.[/p]
        [p]Most már biztos vagy afelől, hogy az öregasszony valójában nem az, akinek mondja magát. Visszamész a lovadhoz. [em]Piff[/em], hallod hirtelen. Körülnézel. Az öregasszony eltűnt a szemed elől, helyén ott áll a gonosz királynő![/p]
        [p]Ravaszul megpróbált tehát rávenni, hogy segíts neki![/p]
        [p]– Bolond kölyök! – rikácsolja. – Segíts megkeresni Hófehérkét, vagy varangyos békává változtatlak![/p]
        [p]Bátran állsz előtte. Meg kell védened Hófehérkét.[/p]
        [p]– Ah! Ugyan! – szólal meg hirtelen a királynő. – Van is nekem időm most rád! – És azzal eltűnik a zöld ködben.[/p]
        [p]Megkönnyebbülten felsóhajtasz. Még szerencse, hogy a királynőnek sietős volt a dolga![p]
        [p class="end"]VÉGE[/p]
        [p class="inlineImage" data-img="19"][/p]
    </text>
    <victory />
  </p>
  <p id="20">
    <text>
        [p]Megállsz, hogy segíts az őzikének. Hirtelen zöld füstfelhő támad. Hipsz-hopsz, eltűnik az őzike. És a helyébe ott terem a gonosz királynő![/p]
        [p]Szende feljajdul és elillan.[/p]
        [p]– Ezek szerint segíteni akarsz, igaz-e? – sziszegi a királynő. – No, segíteni is fogsz. De [em]nekem[/em] fogsz segíteni![/p]
        [p]Hosszú, csontos ujjával rád mutat. [em]Piff…[/em]![/p]
        [p]A királynő mosómedvévé változtat.[/p]
        [p class="inlineImage" data-img="20"][/p]
        [p class="inlineImage" data-img="21"][/p]
        [p]Valamit rászór a bundádra.[/p]
        [p]– Ez a kis méreg különleges meglepetés, kizárólag Hófehérkének tesz jót. Most pedig menj az erdőbe, és keresd meg őt. Hófehérke meg akar majd simogatni. Amint megsimogatott, a méreg beleivódik a bőrébe, elfeledi majd, hogy ki ő, és hol van. Akkor majd könnyen elkapom.[/p]
        [p]A királynő gonoszul nevet.[/p]
        [p]Vad dühvel nézel körül. Nem akarsz mást, csak olyan hamar elfutni a gonosz királynő elől, amilyen hamar egy mosómedve számára csak lehetséges.[/p]
    </text>
    <next id="23"></next>
  </p>
  <p id="22">
    <empty />
  </p>
  <p id="23">
    <text>
        [p class="inlineImage" data-img="23"][/p]
        [p]Csak futsz és futsz, míg lábad sajogni nem kezd. Egyszer csak váratlanul felfedezel egy házikót a fák között. Kíváncsian odaszaladsz – maga Hófehérke lép ki az ajtón![/p]
        [p]– Jaj, de kedves kis mosómedve! – kiált fel Hófehérke, amint megpillant. – Megsimogathatlak?[/p]
        [p]Nem tudsz beszélni, és a királynő átka megtiltja, hogy elfuss. Mit tehetsz?[/p]
        [p]Talán ha rávicsorítasz, elijesztheted Hófehérkét, vagy ha reszketni kezdesz, és betegnek tetteted magad.[/p]
    </text>
    <next id="36">Ha rávicsorítasz Hófehérkére</next>
    <next id="28">Ha inkább reszketsz, és beteget játszol</next>
  </p>
  <p id="24">
    <text>
        [p class="inlineImage" data-img="24"][/p]
        [p]Úgy döntesz, hogy Szendére hallgatsz, követed a tanácsát, és a vadkan után eredsz. Szende erősen kapaszkodik beléd, teljes sebességgel vágtáztok.[/p]
        [p]Üldözöd az erdőn keresztül, fel egy magas, meredek sziklafalon. A meredek sziklafal szélére szorítod a vadállatot.[/p]
        [p]Hirtelen vakító fény villan – hopp! A gonosz királynő áll előtted![/p]
        [p]Ebben a percben Bátor felmagasodik, és a királynőt a sziklafal peremére kényszeríti.[/p]
        [p]A királynő meglepődik. Miközben hátrál, megbotlik, és lezuhan a sziklafalról.[/p]
        [p]– Hurrá! – kiáltozik Szende. – Hófehérke végre szabad! A királynő már soha többé nem bánthatja. Menjünk vissza a házba, és mondjuk el Hófehérkének a jó hírt![/p]
        [p]– Rendben van – válaszolod.[/p]
        [p]Igaz, hogy eltévedtél az Elvarázsolt Rengetegben, de ennek köszönheted izgalmas kalandjaidat![p]
        [p class="end"]VÉGE[/p]
    </text>
    <victory />
  </p>
  <p id="26">
    <text>
        [p class="inlineImage" data-img="26"][/p]
        [p]Nem üldözöd a vadkant. Ehelyett megkérdezed a törpéket, nem találkozhatnál-e Hófehérkével most. Sokáig tart, amíg határoznak. Szende türelmetlen.[/p]
        [p]– Máris túl sok időt vesztegettünk – sürgeti a többieket. – Induljunk![/p]
        [p]Végül a törpék mind beleegyeznek. Sorban menetelve elindulnak, be az erdőbe, s intenek neked is, hogy kövesd őket. Szende hamarosan egy kis házra mutat, egy tisztás közepén.[/p]
        [p]– Megérkeztünk! – kiáltja.[/p]
        [p]Amint közelebb értek a házhoz, Szundi lélekszakadva fut felétek. Sír![/p]
        [p]– Mi történt? – kérdi Tudor.[/p]
        [p]– Öregasszonynak álcázva magát, a gonosz királynő járt itt. Mérgezett almával kínálta meg Hófehérkét, és én most nem tudom őt felébreszteni! A királynő elvarázsolta, és minderről csak én tehetek![/p]
        [p]– Nem, csakis én tehetek róla – válaszolod. – Követnem kellett volna a vadkant. De már késő.[p]
        [p class="end"]VÉGE[/p]
        [p class="inlineImage" data-img="27"][/p]
    </text>
    <victory />
  </p>
  <p id="28">
    <text>
        [p class="inlineImage" data-img="28"][/p]
        [p]Úgy döntesz, hogy reszketsz, és betegséget színlelsz. Nemhogy elijedne Hófehérke, inkább odaszalad hozzád.[/p]
        [p]Elfutnál, de nem tudsz.[/p]
        [p]– Szegény kicsikém – suttogja, miközben megsimogatja a szőrödet. – Jaj! – kiált fel Hófehérke. – Szédülök. Hol vagyok? Ki vagyok?[/p]
        [p]Nem emlékszik semmire![/p]
        [p]Hófehérke beszalad az erdőbe. Követed őt. Most, hogy teljesítetted a királynő parancsát, visszanyerted eredeti alakodat.[/p]
        [p]– Várj meg! – kiáltasz utána. Hófehérke megáll, végigmér a tekintetével.[/p]
        [p]– Ki vagy? – kérdi.[/p]
        [p]Azt mondod neki, hogy szeretnél a barátja lenni, segíteni szeretnél rajta.[/p]
        [p]– Nagy szükségem van egy barátra – válaszolja ő. Aztán továbbmentek.[/p]
        [p]Végül elszoruló szívvel ráébredsz: mindketten eltévedtetek az Elvarázsolt Rengetegben.[/p]
    </text>
    <next id="30"></next>
  </p>
  <p id="30">
    <text>
        [p class="inlineImage" data-img="30"][/p]
        [p]Hirtelen egy hatalmas fekete fákkal benőtt ligethez értek. A fák törzse bütykös, és összevissza tekeredik. Félelmetesek. De lehet, hogy a ligeten keresztül kijuthattok az erdőből.[/p]
        [p]– Lábujjhegyen osonjunk keresztül a ligeten – súgod Hófehérkének. – Ha véletlenül lenne ott bent valaki, meg ne halljon bennünket.[/p]
        [p]Vagy talán jobb lenne átfutni rajta?[/p]
    </text>
    <next id="32">Ha lábujjhegyen lopakodtok át</next>
    <next id="38">Ha átrohantok rajta</next>
  </p>
  <p id="31">
    <empty />
  </p>
  <p id="32">
    <text>
        [p]Lábujjhegyen osontok át a ligeten.[/p]
        [p]Valahonnan hirtelen előtted terem egy aprócska zöld tündér.[/p]
        [p]– Ki lopakodik az én ligetemben? – kérdi haragosan.[/p]
        [p]Késedelem nélkül elmagyarázzátok neki, hogy sehová nem lopakodtok… Elmondjátok, mi történt veletek, s hogy Hófehérke hogyan veszítette el az emlékezetét.[/p]
        [p]– Semmiség! – kiált fel a tündér. – Én vissza tudom adni az emlékezetét.[/p]
        [p class="inlineImage" data-img="32"][/p]
        [p class="inlineImage" data-img="33"][/p]
        [p]– Tényleg vissza tudod varázsolni neki? – kérdezed. Válaszul a zöld tündér meglegyinti a varázspálcájával. Hófehérke szemében fény gyúl.[/p]
        [p]– Hogy kerültem ide? És hol van a hét törpe? Visszanyerte az emlékezetét![/p]
        [p]A zöld tündér most feléd fordul, és ismét megsuhintja varázspálcáját.[/p]
        [p]– Sajnos ezúttal te fogod elveszíteni az emlékezeted! El kell feledned az Elvarázsolt Rengeteget.[/p]
    </text>
    <next id="35"></next>
  </p>
  <p id="34">
    <empty />
  </p>
  <p id="35">
    <text>
        [p class="inlineImage" data-img="35"][/p]
        [p]Újra lovad nyergében találod magad.[/p]
        [p]Hol vagy?… Ó, igen, most már emlékezel… Kilovagoltál Bátorral. De valahogy mégis furcsa… Elaludtál volna a nyeregben?[/p]
        [p]Felnézel a napra. Hamarosan lenyugszik. Mi ez? Mi történt? Még arra sem emlékszel, mivel töltötted el az egész napot![/p]
        [p]– Annyi baj legyen – sóhajtasz végül –, valószínűleg olyasmit csináltam, amire jobb nem emlékezni.[p]
        [p class="end"]VÉGE[/p]
    </text>
    <victory />
  </p>
  <p id="36">
    <text>
        [p]Hófehérkére vicsorítasz.[/p]
        [p]Hófehérke ijedten hátralép. Ez jó ötlet volt, gondolod.[/p]
        [p]Szende és a többi törpe épp ebben a pillanatban érkezik.[/p]
        [p]– Kapjátok el azt a mosómedvét! – kiáltja Szende. Valamennyi törpe egyszerre veti rád magát.[/p]
        [p]Szende mindenkinek elmesélte, hogyan varázsolt el a királynő, és hogy ő a bokorból mindent látott.[/p]
        [p]– Szegény kis jószág – mondja Hófehérke. – Biztosan nagyon megszomjazott.[/p]
        [p]Egy merítőkanál vizet hoz a vödörből.[/p]
        [p class="inlineImage" data-img="36"][/p]
        [p class="inlineImage" data-img="37"][/p]
        [p]– Igyál, kis mosómedve – mondja kedvesen.[/p]
        [p]És hoppla! Vakító fény villan. Ismét önmagad vagy.[/p]
        [p]Hófehérke kedvessége megtörte a varázst![/p]
        [p]Miután elmeséled, hogy semmi rosszat nem akartál, Hófehérke megkérdezi, nem akarsz-e vele és a törpékkel maradni egy darabig.[/p]
        [p]– Ünnepeljünk! – mondja vidáman.[/p]
        [p]Mosolyogsz. Tudod, hogy kellemesen telik majd el az Elvarázsolt Rengetegben töltött idő![p]
        [p class="end"]VÉGE[/p]
    </text>
    <victory />
  </p>
  <p id="38">
    <text>
        [p class="inlineImage" data-img="38"][/p]
        [p]Mindketten futni kezdtek a ligetben.[/p]
        [p]Az egyik fa ága hirtelen felétek nyúl, és igyekszik elkapni téged és Hófehérkét. Gonosz erdei szellemek lakják ezt az erdőt, és a nagy zsivajjal felriasztottátok őket.[/p]
        [p]Mielőtt észbe kapnál, a fa ágai ketrecként zárnak be.[/p]
        [p]Nagy csönd támad.[/p]
        [p]Halljátok, hogy valaki közeledik. A királynő![/p]
        [p]– Lám, lám, kis barátaim – vicsorít a királynő –, a fekete fák foglyul ejtettek benneteket. Nagyon köszönöm nekik. Hálás vagyok érte.[/p]
        [p]Megpróbálod kiszabadítani magad az ágak szorításából, de mindhiába. Az egyetlen remény az marad, hogy a hét törpe Hófehérke és a te keresésedre indul, és rátok is talál, még mielőtt a királynő gonosz varázslata beteljesedne. De vajon idejében érkeznek-e?[/p]
        [p]Minden bizonnyal ti is reménykedtek.[p]
        [p class="end"]VÉGE[/p]
        [p class="inlineImage" data-img="39"][/p]
    </text>
    <victory />
  </p>
  <p id="40">
    <text>
        [p class="inlineImage" data-img="40"][/p]
        [p]Néhány héttel később ismét visszatérsz az Elvarázsolt Rengetegbe. Ezúttal már ismered az utat. Még mindig félsz a gonosz királynőtől, de [em]meg kell[/em] tudnod, mi történt Hófehérkével.[/p]
        [p]Útközben egy másik lovassal találkozol, aki elmondja neked, hogy ő a mesebeli királyfi.[/p]
        [p]– Egy csodálatosan szép királykisasszonyt keresek – mondja. – Egyszer, valamikor réges-régen találkoztam vele, és megszerettük egymást. Azt hallottam, ebben az erdőben, mély álomban fekszik egy királykisasszony. Vajon nem azonos-e az én szívem választottjával?![/p]
    </text>
    <next id="43"></next>
  </p>
  <p id="41">
    <empty />
  </p>
  <p id="42">
    <empty />
  </p>
  <p id="43">
    <text>
        [p class="inlineImage" data-img="43"][/p]
        [p]– Én tudom, hol fekszik a te szerelmed! – kiáltasz fel.[/p]
        [p]A mesebeli herceggel ellovagoltok a hét törpe háza melletti kis tisztásra. Ott, egy virágokkal borított hanton fekszik Hófehérke.[/p]
        [p]A királyfi leszáll a lováról, és odamegy Hófehérkéhez.[/p]
        [p]– Ő az én szerelmesem – mondja szomorúan. Fölé hajol, és gyengéden megcsókolja.[/p]
        [p]Hófehérke hunyorog, kinyitja a szemét. Felébredt! A szerelem első csókja megtörte a királynő varázslatát.[/p]
        [p]Boldog vagy, hogy visszatértél az Elvarázsolt Rengetegbe. Ezúttal az ösvény elvezetett a boldog[/p]
        [p class="end"]VÉGHEZ![/p]
    </text>
    <victory />
  </p>
</content>