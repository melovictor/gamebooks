<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <text> </text>
	<next id="background"></next>
  </p>
  <p id="background" display="Háttér">
    <text>[p]A milliomos Harlowe Thrombey téged bérelt fel, hogy kiderítsd, ki próbálta megölni őt. Ám mielőtt hozzáláthatnál a feladathoz, valaki arzént kevert az esti brandy-jébe. Most már egy gyilkossági ügyet kell megoldanod. A gyanúsítottak között van a felesége, Jane, unokaöccse, Chartwell, és unokahúga, Angela – akik mind a hatalmas vagyok örökösei. Hogyan vágsz neki a titok megoldásának?[/p] [p] Mi történik ez után? Minden azon múlik, hogy [em]te[/em] miként döntesz. Csak [em]te[/em] derítheted ki, ki végzett Harlowe Thrombey-val. [em]Látszólag[/em] minden gyanúsított ártatlan, de te tudod, hogy legalább az egyikük bűnös. Gyorsan kell gondolkodnod, hogy még az előtt elkapd a gyilkos, hogy az végezhetne veled. [/p][p class="inlineImage" data-img="25"][/p]</text>
    <next id="2" pos="1" />
  </p>
  <p id="2">
    <text>[p class="inlineImage" data-img="2"][/p] [p]Alig egy éve történt, hogy a rabló bemászott Marinda nénikéd hálószobájának ablakán hajnali kettőkor.[/p] [p]– Takarodj innen! – károgta az asszony, és pontosan ez volt, amit az aljas tolvaj csinált, meglépett a nénikéd gyöngynyakláncával.[/p] [p]Másnap rátaláltál egy sörösüvegre, ami a házat körülvevő bokrok között hevert. Mivel Marinda néni nem az a fajta, aki csak úgy kihajigálja az üvegeket, átadtad azt a rendőrségnek.[/p] [p]Az üvegen megtalálták a rabló ujjlenyomatát, a rendőrség hamar azonosította, és a bűnöző hamarosan rács mögött találta magát.[/p] [p]Ezzel sikerült megalapoznod detektívhírnevedet. Azóta szereztél egy nagyítót, egy ujjlenyomat-szedőt és egy diktafont is, és mindig készen állsz a nyomozásra.[/p] [p]Néhány barátod is úgy döntött, hogy ők is követik a példádat, de téged nem zavart a dolog, hisz mindannyian amatőrök – leszámítva talán azt a göndör hajú lányt az utcátokból, Jenny Mudge-ot. Ő valóban okos, sőt, néha úgy érzed, hogy még nálad is okosabb.[/p] [p]Most úgy tűnik, megkaptad az első nagy ügyedet. Harlowe Thrombey, a Thrombey Műanyag Vállalat elnöke hívott fel, és kért meg, hogy aznap délután öt órakor látogasd meg őt az otthonában.[/p] [p]– Úgy hallottam, éles eszű gyerek vagy – mondja. – És nekem épp erre van most szükségem. Úgy gondolom, veszélyben van az életem.[/p] [p]Megkérdezed Thrombey-t, hogy mitől fél, de a férfi nem mond semmit a telefonba, így beleegyezel, hogy felkeresed.[/p] [p]Izgalmas, hogy éppen Harlowe Thrombey volt az, aki felhívott téged. De talán érdemes lenne egy kicsit körbeszimatolnod, mielőtt elvállalnád az ügyet. [/p]</text>
    <next id="5">Ha visszahívod Thrombey-t, és elfogadod a meghívást</next>
    <next id="17">Ha azt mondod neki, hogy a mostani délután sajnos nem jó, de egy-két napon belül mindenképp keresni fogod</next>
  </p>
  <p id="3">
    <empty />
  </p>
  <p id="4">
    <empty />
  </p>
  <p id="5">
    <text>[p]Pontban öt órakor kopogtasz be Thrombey ajtaján. Egy testes, kopaszodó férfi köszönt. Gyanakodva végigmér, majd idegesen kezet ráz veled.[/p] [p]– Harlowe Thrombey vagyok – mutatkozik be. – Mielőtt bemennénk, szeretnélek körbevezetni.[/p] [p]Kettesben sétáltok a füvön, virágzó bokrok és fák mellett, egy nagy üvegház felé.[/p] [p]– Miért gondolja, hogy veszélyben van? – kérdezed.[/p] [p]– A feleségem, Jane miatt – válaszolja Thrombey. – Mindent megadok neki, hogy boldoggá tegyem: drága autókat, világ körüli utakat. Még két zongorát is vettem neki, egy nagyobbat neki, és egy kisebbet a vendégeknek. – A férfi megtorpan, és sötét tekintettel feléd fordul. – Az igazság az, hogy szerintem jobban örülne, ha meghalnék.[/p] [p class="inlineImage" data-img="5"][/p] [p]– Miért gondolja ezt?[/p] [p]Thrombey egy pillanatra elgondolkodik, mielőtt válaszolna. – Ő mondta.[/p] [p]Még néhány lépés, és eléritek az üvegházat. Kíváncsian nézed, amint vendéglátód lenyomja a kilincset és megrángatja az ajtót.[/p] [p]– Csak ellenőrizni akartam, hogy tényleg bezárták az éjszakára – magyarázza feléd fordulva. – Jenkins, a kertészünk itt tartja az arzént, amivel a fákat permetezi. Szegény fickó kórházba került.[/p] [p]– Lehet, hogy a felesége csak dühös volt éppen – mondod neki.[/p] [p]– Szeretném, ha így lenne – mondja Thrombey, de közben fejet ráz. – Talán te majd meg fogod tudni mondani, amikor majd találkozol vele. Délután koncertet ad, hat órára érkezik majd vissza.[/p] [p]Miközben a főbejárat felé sétáltok, vendéglátód egy rikító piros sportkocsira mutat, ami épp akkor áll meg. Egy vékony, szakállas férfi száll ki belőle, és indul el felétek.[/p] [p]– Ő Dr. Robert Lipscomb – mondja Thrombey. – Ő is csatlakozni fog hozzánk a vacsoránál unokaöcsémmel, Chartwellel és unokahúgommal, Angelával együtt. Gyanítom, hogy Angela és Robert össze akarnak házasodni. Jobban meg akarom ismerni, ezért megkértem, jöjjön hamarabb, hogy egy biliárd mellett elbeszélgethessünk. Te is jöhetsz, ha szeretnél, de körbe is nézhetsz a birtokon. Helgán, a szakácson kívül senki más nincs itt. [/p]</text>
    <next id="8">Ha úgy döntesz, hogy körbejárod a helyet</next>
    <next id="12">Ha Harlowe Thrombey-val és Dr. Robert Lipscombban együtt játszanál te is</next>
  </p>
  <p id="6">
    <empty />
  </p>
  <p id="7">
    <empty />
  </p>
  <p id="8">
    <text>[p]A hátsó nappalin át besétálsz az éléskamrába, amerről a konyhából kiszűrődő hangokat hallod. Egy nő és egy fiatal lány beszélgetnek.[/p] [p]– Tényleg azt hiszed, hogy veszélyben van Mr. Thrombey élete? – kérdi a lány.[/p] [p]– Nem tudom – válaszol az idősebbik –, de láttam, hogy Angela, az unokahúga a papírjai között keresgélt, Chartwell pedig elég sokat lófrál a birtokon.[/p] [p]A sarkon befordulva egy alacsony, szőke hajú nőt látsz fehér blúzban és rikító kék kötényben. Mellette pedig – legnagyobb meglepetésedre – Jenny Mudge-ot.[/p] [p]– Szia! Hát te mit keresel itt? – kérdi tőled Jenny.[/p] [p]– Mr. Thrombey kért meg, hogy jöjjek át hozzá – válaszolod. – És [em]te[/em]?[/p] [p]– Ó… találkoztál már Helgával? Hozzá járok főzőórára, és úgy gondoltam, hogy megnézem a konyháját, és hogy hogy készül a kedvenc csokitortám.[/p] [p]Ahogy Jenny bemutat téged Helgának, a karórájára pillant. – Te jó ég, már hat óra van. Haza kell mennem. Mindent köszönök, Helga. – A lány kisiet a hátsó ajtón. – Később találkozunk! – kiált még vissza a válla felett.[/p] [p]Eltöprengsz rajta, vajon tényleg főzőcskézni volt-e itt, vagy nyomozni? Visszasétálsz a játékszobába. Harlowe Thrombey a fal mellett áll, és zavartan néz maga elé.[/p] [p]– Végül egyedül kellett biliárdoznom – mondja. – Robert elsietett, mondván el kell intéznie néhány fontos hívást a könyvtárból, de most nyoma sincs.[/p] [p]Miközben Thrombey beszél, kinyílik a bejárati ajtó. Robert lép be, nyomában házigazdád magas, görnyedt unokaöccse, Chartwell.[/p] [p]– Láttam, hogy Chartwell a felhajtón áll, de nem akaródzott neki bejönni, ezért kimentem érte, hogy bekísérjem.[/p] [p]Chartwell különös pillantást vet Robertre, majd mikor Thrombey bemutat titeket egymásnak, kezet ráz veled. [/p]</text>
    <next id="10"/>
  </p>
  <p id="9">
    <empty />
  </p>
  <p id="10">
    <text>[p]Amint az ingaóra hatot üt, Thrombey mindhármótokat átkísér a könyvtárba. Az ablakon kipillantva egy fehér Cadillacet veszel észre, amint beáll a ház elé.[/p] [p]– Ez biztosan Jane lesz – mondja Thrombey. – Most lett vége a koncertnek.[/p] [p]Nem sokkal később egy nagy darab, pufók arcú nő lép be a helyiségbe.[/p] [p]– Örülök, hogy megismerhetlek – üdvözöl kezet nyújtva Jane. – Már sokat hallottam rólad. Te is csatlakozol hozzánk a vacsoránál?[/p] [p]Thrombey felesége meglepően barátságos. Nem igazán érted, miért aggódik a férfi. Talán csak beképzeli, hogy veszélyben van. Nem akarod végigülni az unalmasnak ígérkező vacsorát, különösen mivel egy igen jó film lesz a tv-ben, amit szeretnél megnézni. Harlowe Thrombey-ra pillantasz.[/p] [p]– Maradhatsz, ha van kedved – mondja a férfi.[/p] [p class="inlineImage" data-img="10"][/p]</text>
    <next id="13">Ha elfogadod a vacsorameghívást</next>
    <next id="17">Ha közlöd Thrombey-val, hogy nem maradhatsz, de másnap majd beszéltek</next>
  </p>
  <p id="11">
    <empty />
  </p>
  <p id="12">
    <text>[p]Alig kezdődött el a játék, amikor Robert a könyvtárba távozik, hogy telefonáljon egyet, mondván utána kell néznie az egyik betegének a kórházban. Nagyjából húsz perccel később tér vissza, épp akkor, amikor csöngetnek az ajtón.[/p] [p]– Ez biztosan Chartwell lesz – mondja Thrombey.[/p] [p]– Mindhárman a bejárati ajtóhoz mentek, ahol megismerkedsz Chartwellel, aki egy magas, kissé görnyedt hátú fiatalember. [/p]</text>
    <next id="10"/>
  </p>
  <p id="13">
    <text>[p]Jane távozik, hogy átöltözzön a vacsorához. Mikor visszatér a könyvtárba, már majdnem hét óra van.[/p] [p]– Tudja valaki, hol van Angela? – kérdi.[/p] [p]Senki nem válaszol, a következő pillanatban azonban kopogás hallatszik az ajtón. Thrombey kinyitja. Egy karcsú, fiatal, világos bőrű, sötét hajú és szemű, fekete selyemruhát viselő lány lép be rajta.[/p] [p]– Angela, végre megjöttél – üdvözli a férfi.[/p] [p]– Elnézést a késésért. Springdale-ben voltam a fogorvosomnál. Majdnem egy óra az út ide.[/p] [p]– Semmi gond, kedvesem – mondja Thrombey. – Most, hogy végre megérkeztél, szólok Helgának, hogy tálalhatja a vacsorát. Korán el akar menni, mert meg szeretné látogatni Jenkinst, a kertészünket a kórházban.[/p] [p]Hamarosan mindenki helyet foglal a jókora tölgyfaasztal mellett. Helga salátát, zsömlét és rostélyost szolgál fel, melyet Harlowe egy hosszú ezüstkéssel szeletel fel. A hús épp olyan ízletes, mint ahogy kinéz, de mindenki feszeng, idegesnek tűnik, emiatt nem tudod zavartalanul élvezni a falatozást.[/p] [p]A vacsora végeztével Helga leszedi az asztalt, és elsiet. Pár perc múlva, nagyjából nyolc óra körül Thrombey felajánl némi brandy-t, amit rajtad kívül mindenki elfogad. Vendéglátód kisiet a spejzbe, és pár perccel később öt pohárral tér vissza egy tálcán.[/p] [p]– Egy pohár ital lefekvés előtt mindig segít, hogy könnyebben aludjak – mondja –, és az emésztésnek is jót tesz…[/p] [p class="inlineImage" data-img="15"][/p][p] – Egészségünkre, még legalább ötven évig – mondja Robert, miközben a többiekkel együtt felemeli a poharát. Ezután Chartwell társaságában a három férfi visszavonul a játékszobába, hogy biliárdozzanak, Angela pedig Janet követve a zeneszobába mennek. Thrombey hív, hogy csatlakozz hozzájuk, és szívesen elfogadnád a meghívást, de a te dolgod az, hogy a feleségét tartsd szemmel.[/p] [p]A zeneszoba felét két hatalmas zongora foglalja el. Jane leül az egyikhez, Angela pedig a másikhoz, te pedig egy karosszékbe csüccsensz le.[/p] [p]– Annyira örülök, hogy rászántad magad, hogy megtanulj zongorázni – mondja Jane. – Lenne kedved egy duetthez?[/p] [p]– Á, nem, te sokkal jobban játszol. Inkább csak hallgatnálak – válaszol Angela.[/p] [p]Az asszony elmosolyodik a dicséret hallatán, és belekezd Beethoven Holdfény szonátájába.[/p] [p]Egy fél órán át türelmesen hallgatod a játékot, majd csendben kiosonsz a szobából, vissza a könyvtárban, ahol nagyjából húsz percig nézegeted Thrombey régi könyveit és vadásztrófeáit. Ezután távozol, és mivel továbbra is hallod a zongorajátékot, a játékszobába veszed az irányt. Chartwell és Robert még itt vannak, Harlowe Thrombey-t azonban nem látod.[/p] [p]Hirtelen szörnyű sikoltás üti meg a füledet. Az előszobába sietve megpillantod vendéglátód, amint feléd tántorog. A férfi elesik, és nyögdécselve elterül a talajon. A többiek is odasietnek. Robert Thrombey mellé guggol, Jane sírni kezd. Angela és Chartwell a döbbenettől dermedten állnak melletted. A könyvtárba szaladsz, és kihívod a mentőket. Beletelik pár percbe, hogy kiérjenek. Ezután visszasietsz Thrombey-hoz az előszobába. Egy pillanatig csak nézed a hamuszürke arcot, aztán letérdelsz mellé.[/p] [p]– Megmérgeztek – lihegi a férfi.[/p] [p]– Tudja, ki tette?[/p] [p]Egy pillanatig úgy tűnik, megpróbál felemelkedni, majd visszaesik. A torkát fogva próbál suttogni. – Igen… igen… a… – Ezek az utolsó szavai.[/p] [p]Az éléskamrába sietsz, ahol megtalálod a nyitott brandys üveget. A karórád 21:03-at mutat. Tapasztalatból tudod, hogy többet tudsz kideríteni a rendőrség kiérkezése [em]előtt[/em], mint az után. Gyorsan kell dolgoznod.[/p] [p class="inlineImage" data-img="16"][/p]</text>
    <next id="19">Ha úgy döntesz, külön-külön beszélnél a tanúkkal</next>
    <next id="20">Ha együtt kérdeznéd ki őket</next>
  </p>
  <p id="14">
    <empty />
  </p>
  <p id="15">
    <empty />
  </p>
  <p id="16">
    <empty />
  </p>
  <p id="17">
    <text>[p]Másnap reggel korán kelsz, gondolataid egyből Harlowe Thrombey-ra terelődnek – vajon tényleg veszélyben van az élete? Merengésedből a telefon csörgése zökkent ki. A vonal túlsó végén remegő hangon szólal meg valaki.[/p] [p]– John McGee vagyok, Harlowe Thrombey ügyvédje. Hallottad a híreket?[/p] [p]– Miféle híreket?[/p] [p]– Mr. Thrombey azt mondta, hogy ha bármi történik vele, lépjek kapcsolatba veled. Attól félek, hogy történt [em]valami[/em]. Harlowe Thrombey-t meggyilkolták! Múlt éjszaka megmérgezték. Valaki betört hat óra körül az üvegházba és ellopott egy üveg arzént, amiből később a brandy-s üvegbe tett egy keveset.[/p] [p]– Ez borzalmas – válaszolod. – Azt elmondta, hogy veszélyben van, de nem gondoltam volna…[/p] [p]– Egyikünk sem – mondja McGee. – A rendőrség szerint a felesége, Jane volt a tettes, de én bármiben lefogadnám, hogy valamelyik vacsoravendége a bűnös.[/p] [p]– Kik voltak ott? – kérdezed.[/p] [p]– Az unokaöccse, Chartwell, az unokahúga, Angela és a lány barátja, Dr. Robert Lipscomb.[/p] [p]– Had kérdezzek még valamit – folytatod. – Tudja a rendőrség, mikor került a méreg az üvegbe?[/p] [p]– Pontosan nem – válaszolja McGee –, de azt igen, hogy este nyolc után történt a dolog, ugyanis ekkor kínálta végig a vendégeit, de még kilenc előtt, mielőtt visszament volna, hogy még egy pohárral öntsön magának.[/p] [p]– És honnan tudják, hogy mikor törtek be az üvegházba?[/p] [p]– Mázlijuk volt – mondja McGee. – Egy fiatalabb lány volt Helgánál, a szakácsuknál látogatóban. Ő látta, hogy négy órakor, amikor látogatóba érkezett, a ház ajtaja még zárva volt, de hatkor, amikor elment, már be volt törve.[/p] [p]– Biztos jó szeme van – mondod.[/p] [p]– Talán ismered is – folytatja McGee. – Jenny Mudge-nak hívják.[/p] [p]Megköszönöd az ügyvéd hívását, és leteszed a kagylót. A hír eléggé megdöbbent, így elhatározod, hogy mindent megteszel, hogy megoldd Harlowe Thrombey meggyilkolásának rejtélyét. És az alapján, amit Jenny-ről tudsz, biztos vagy benne, hogy a lány is ráállt a dologra.[/p] [p]Valószínűleg Prufrock felügyelőt bízták meg a nyomozással. Szerinted a fickó csak egy fontoskodó idióta. Még úgy, hogy az egész rendőrség a segítségére van, sem képes a legegyszerűbb ügyeket sem megoldani. Ettől függetlenül lehet, hogy jó ötlet lenne beszélni vele, és kideríteni, hogy rábukkant-e bármi lényegesre. Másrészről lehet, hogy inkább a bűntény helyszínét kellene alaposabban megvizsgálnod. [/p]</text>
    <next id="23">Ha először a rendőrségre mész, hogy Prufrockkal beszélj</next>
    <next id="26">Ha inkább a Thrombey rezidenciára mennél</next>
  </p>
  <p id="18">
    <empty />
  </p>
  <p id="19">
    <text>[p]Úgy döntesz, hogy egyesével hallgatod ki a szemtanúkat, mielőtt a rendőrség a helyszínre érne. Ezen kívül célszerű lehet az éléskamrát is megvizsgálnod. [/p]</text>
    <next id="27">Ha Chartwellt kérdeznéd ki</next>
    <next id="28">Ha Robertet</next>
    <next id="29">Ha Angelát</next>
    <next id="30">Ha Jane-t</next>
    <next id="31">Ha inkább szétnéznél az éléskamrában</next>
  </p>
  <p id="20">
    <text>[p class="inlineImage" data-img="20"][/p] [p]Mielőtt belekezdhetnél a kérdezősködésbe, Chartwell próbálja átvenni a beszélgetés irányítását.[/p] [p]– A bácsikámmal gyakran vitáztunk – mondja dühösen –, de ki fogom deríteni, hogy ki ölte meg, még ha az életembe kerül is![/p] [p]– Nyugodjunk meg mindannyian – mondja Robert. – Felesleges a nyomozgatás. Thrombey elmondta nekem, ki volt a gyilkosa, amint odaértem hozzá.[/p] [p]– Mit mondott? – kérdezed.[/p] [p]– Nagyon gyenge volt, már beszélni is alig tudott – válaszolja Robert –, de ki tudtam venni a szavait. „Jane volt az. Ő töltötte ki az utolsó italom.”[/p] [p]– Te hazug! – kiáltja az asszony.[/p] [p]Mindenki egyszerre kezd beszélni, és beletelik egy kis időbe, mire le tudod őket nyugtatni egy kicsit.[/p] [p]– Tudni akarom, ki hol volt, onnantól kezdve, hogy Thrombey körbekínálta a brandy-t, egészen addig, hogy kitöltötte magának az utolsó poharát.[/p] [p]– Robert és én ki sem mozdultunk a játékszobából – mondja Chartwell.[/p] [p]Hangos kopogás szakít félbe, majd Prufrock felügyelő és két másik rendőrtiszt masírozik be a helyiségbe.[/p] [p]– Senki ne mozduljon! – kiáltja Prufrock. [/p]</text>
    <next id="34"/>
  </p>
  <p id="21">
    <empty />
  </p>
  <p id="22">
    <empty />
  </p>
  <p id="23">
    <text>[p class="inlineImage" data-img="23"][/p][p] Prufrockot, a kopasz, fekete bajszos rendőrt az íróasztala mögött találod, amint éppen pipázgat. Falait híres, immáron rács mögé került bűnözők képei díszítik.[/p] [p]– Nahát, nahát, a nagy detektív megtisztelt a látogatásával – mondja gúnyosan. – Attól félek, egy kicsit elkéstél, már megoldottam az ügyet. – A férfi felkel a székből, és lenéz rád. – Thrombey felesége, Jane volt az elkövető. Ő volt az egyetlen, aki tudott róla, hogy lefekvés előtt mindig iszik egy pohár brandy-t. És Robert Lipscomb szerint a férfi utolsó szavai ezek voltak: „Jane tette.”[/p] [p]Prufrock elégedetten mosolyogva mutat az ajtóra. – Tehát, kis barátom, már csak annyi van hátra, hogy behozzuk a feleséget, és rávegyük, hogy tegyen vallomást.[/p] [p]– Remek – mondod –, de ha nem bánja, én azért utánanézek néhány dolognak.[/p] [p]– Csak nyugodtan – mondja nagylelkűen Prufrock. – Menj! Tessék, itt a rendőrségi jelentés egy másolata is.[/p] [p]Most, hogy elhagytad a rendőrséget, eltöprengsz rajta, hogyan folytasd a nyomozást.[/p] [p]A jelentés szerint a vendégek között a következőkről volt egyetértés:[/p] [ol] [li]20:00-kor Helga, a szakácsnő távozott, hogy meglátogassa a kertészt, Jenkinst, aki kórházban van.[/li] [li]Rögtön ez után Thrombey mindenkit körbekínált brandy-vel.[/li] [li]Nem sokkal 21:00 előtt Thrombey kitöltötte magának a mérgezett pohár brandy-t.[/li] [li]20 és 21 óra között valaki beletette az arzént Thrombey brandy-s üvegébe.[/li] [li]Thrombey unokaöccse, Chartwell és Robert Lipscomb mindketten azt állították, hogy nem hagyták el a játékszobát, és hogy Thrombey egymaga ment, hogy töltsön magának az italból.[/li] [li]Thrombey felesége, Jane, és az unokahúga, Angela mindketten azt állítják, hogy egész este a zeneszobában voltak, de a másik 10 percre távozott. Jane azt mondja, hogy a nagyobbik zongorán játszott, miközben Angela kiment a szobából, Angela pedig hogy ő játszott a kisebbiken, amíg Jane volt távol.[/li] [/ol] [p]Mikor hazaérsz, egy kis papírfecnit találsz az ajtód alá csúsztatva:[/p] [p class="inlineImage" data-img="25"][/p]</text>
    <next id="47">Ha úgy döntesz, hogy egy Sólyom nevű férfi után kutatva átnyálazod a rendőrségi jelentést</next>
    <next id="48">Ha elmész a Fehér Ló Fogadóba, és egy Sólyom nevű férfi után érdeklődsz</next>
  </p>
  <p id="24">
    <empty />
  </p>
  <p id="25">
    <empty />
  </p>
  <p id="26">
    <text>[p]Mikor megérkezel Thrombey otthonához, senkit nem találsz ott, csak Helgát, a cselédjüket. A vékony, félénk, barna szenű nő elmondja, hogy öt és hat óra között Jenny Mudge-al volt, és a konyhában főztek. Nyolc órakor, a vacsora végeztével ment el, hogy meglátogassa a fivérét a kórházban, akinél kilencig volt benn.[/p] [p]– Van valami ötlete, hogy ki lehetett az elkövető? – kérdezed tőle.[/p] [p]– Próbáltam ezen gondolkozni – válaszolja. – Ha tippelnem kellene, Dr. Robert Lipscombot mondanám. Van valami abban a fickóban, ami nagyon nem tetszik nekem. De el nem tudom képzelni, hogyan csinálhatta, mert Chartwell szerint mindketten a játékszobában voltak egész este, aki biztosan nem falazna a doktornak. Egyszer hallottam, hogy elárulja Mr. Thrombey-nak, hogy nem bízik benne.[/p] [p]Megköszönöd Helgának az információkat, és a kórházba mész. Ott megtudod, hogy valóban meglátogatta Jenkinst, este nyolc és kilenc között ott volt a gyilkosság éjszakáján.[/p] [p]Mostanra már nagyon kíváncsi vagy rá, hogy Jenny Mudge-nak mit sikerült kiderítenie. [/p]</text>
    <next id="41"/>
  </p>
  <p id="27">
    <text>[p]– Sosem jöttem ki a bácsikámmal – mondja Chartwell –, de sosem ölnék meg senkit. És az sem igaz, hogy át akartam venni a Thrombey Műanyag Vállalat vezetését. Sem a pénz, sem a hatalom nem érdekel.[/p] [p]– Értem. Most azonban a tények érdekelnek. Hol volt, amikor Harlowe Thrombey felsikoltott?[/p] [p]– A játékszobában! Roberttel együtt ott vártunk rá, hogy folytathassuk a biliárdot.[/p] [p]– Mit csinált vacsora után?[/p] [p]– Egész idő alatt a játékszobában voltunk.[/p] [p]– Voltak?[/p] [p]– Én, Robert és Harlowe is, egészen addig, amíg ki nem ment az éléskamrába, hogy igyon még egy pohárka brandy-t.[/p] [p]Hirtelen zűrzavar hangjait hallod a folyosóról. Prufrock felügyelő vezetésével megérkezett a rendőrség.[/p] [p class="inlineImage" data-img="27"][/p]</text>
    <next id="34"/>
  </p>
  <p id="28">
    <text>[p]Roberttel együtt a folyosó végére mentek, hogy kettesben tudjatok beszélni.[/p] [p]– Bár meg tudtam volna menteni – mondja a férfi. – Sajnos túl nagy adag volt. De legalább az utolsó szavait hallottam, bármily szörnyűek voltak is.[/p] [p]– Mit mondott? – kérdezed.[/p] [p]– Annyira szörnyű. Nem örülök, hogy én vagyok a rossz hír hozója, de… a vége felé jól érthetően azt mondta, „Jane volt. Ő töltötte ki az italt.”[/p] [p]– Mondott bármi mást?[/p] [p]– Nem – válaszolja Robert. – Nagyon gyenge volt, és nehezére esett ennyit is mondani.[/p] [p]Hirtelen kopogást hallasz az ajtón, egy másodperccel később pedig két rendőrrel az oldalán megjelenik Prufrock felügyelő.[/p]</text>
    <next id="34"/>
  </p>
  <p id="29">
    <text>[p]Miközben Angelával sétálsz a folyosón, a lány feléd fordul, és megragadja a karodat.[/p] [p]– Annyira borzalmas. Pedig [em]olyan[/em] remek ember volt – mondja. – Közeli barátok voltunk. Hálás lennék, ha kiderítenéd, ki tette ezt a szörnyűséget.[/p] [p]– Megteszem, amit tudok – válaszolod. – De ehhez neked is segítened kell. Mondd el pontosan, mi történt az után, hogy kimentem a zeneszobából.[/p] [p]– Nos… igazság szerint én egész idő alatt odabenn voltam. Miután kimentél, Jane megkért, hogy játsszak vele egy duettet, de szinte rögtön azután, hogy belekezdtünk, felállt, és kiment a szobából. Úgy gondoltam, ez elég nagy udvariatlanság volt tőle.[/p] [p]– És te? Te kimentél?[/p] [p]– Nem… legalábbis addig nem, aíg meg nem hallottam szegény Harlowe sikolyát.[/p] [p]Angela leszegett fejjel szipogni kezd. Ugyanebben a pillanatban kinyílik a bejárati ajtó. Prufrock felügyelő lép be két rendőrrel az oldalán.[/p]</text>
    <next id="34"/>
  </p>
  <p id="30">
    <text>[p class="inlineImage" data-img="30"][/p][p] Jane Thrombey eleinte túlságosan zaklatott ahhoz, hogy bármit is mondjon.[/p] [p]– Harlowe azt hitte, hogy végezni akarok vele, de sose tettem volna! – kiáltja.[/p] [p]– Szörnyű csapás lehet ez – mondod. – Kérem, mesélje el, mi történt az után, hogy 20:30-kor kimentem a zeneszobából.[/p] [p]– Nos, folytattam a Beethowen Holdfény szonátáját. Angela azt mondta, szívesen meghallgatná, de nem sokkal az után, hogy játszani kezdtem, kiment a szobából. Elég nagy udvariatlanság volt tőle.[/p] [p]Épp egy újabb kérdést tennél fel az asszonynak, amikor zajt hallasz az előszoba felől. Prufrock felügyelő érkezett meg.[/p]</text>
    <next id="34"/>
  </p>
  <p id="31">
    <text>[p]Miután megkéred a többieket, hogy a könyvtárban várakozzanak, az éléskamrába mész. Mikor hallod, hogy valaki követ, megperdülsz, és Chartwellel találod szembe magad.[/p] [p]– Keressünk nyomokat – mondja lelkesen.[/p] [p]Már épp meg akarod kérni, hogy menjen vissza a könyvtárba, amikor a folyosóról hangos szóváltás zaja üti meg a füled. Megérkezett Prufrock felügyelő.[/p] [p class="inlineImage" data-img="31"][/p]</text>
    <next id="34"/>
  </p>
  <p id="32">
    <empty />
  </p>
  <p id="33">
    <text>[p class="inlineImage" data-img="33"][/p] [p]Az esti harmattól nedves füvön átvágva az üvegházhoz mész, amit legnagyobb meglepetésedre nyitva találsz. Zseblámpáddal világítva nagyítód segítségével alaposan megvizsgálod a keretet. A fa olyan, mintha két éles tárggyal feszegették volna meg.[/p] [p]Odabenn sorokban álló cserepes növényeket találsz, a túloldalt pedig egy acél kartotékszekrényt. Felső polcán, melyet egy kis, kör alakú részt leszámítva egyenletes porréteg fed, különféle rovarirtó szerek és patkánymérgek sorakoznak. Nyilvánvaló, hogy valaki nemrég leemelt onnan egy üveget.[/p] [p]– Ki van ott? – hangzik fel hirtelen egy hang.[/p] [p]Prufrock az, aki zseblámpájával egyenesen a szemedbe világít. – Á, csak te – mondja. – Telefonáltunk Jenkinsnek a kórházba. Azt mondta, hogy ott egy üveg arzén van.[/p] [p]– Már nincs – válaszolod. – Valaki betört ma délután, és elvitte.[/p] [p]– Akkor legalább egyvalamiben biztosak lehetünk. Nem Jane Thrombey tette. Neki volt kulcsa, és nem kellett volna betörnie. – A férfi egy pillanatig csendben áll. – Nos, a bizonyíték eltűnt. Ma este már nincs mit tenni. Hazamegyek, és alszom egyet.[/p]</text>
    <next id="37">Ha tovább keresgélsz ujjlenyomatok és más nyomok után az üvegházban</next>
    <next id="40">Ha visszamész a házba, és körbenézel az éléskamrában</next>
  </p>
  <p id="34">
    <text>[p]A bozontos bajszú Prufrock fel és alá járkál a könyvtárban.[/p] [p]– Alaposan nézzetek körbe, hogy találtok-e ujjlenyomatokat – utasítja az embereit. – És mindent, ami gyanúsnak tűnik, küldjetek egyből a laborba.[/p] [p]– Igen, uram – válaszolja a két rendőr.[/p] [p]Prufrock ezután mindenkit felkér, hogy azonosítsa magát, és írogatni kezd egy kis jegyzetfüzetbe. Mikor megtudja, hogy Robert Lipscomb orvos, kajánul elvigyorodik. – Akkor biztos sokat tud a mérgekről, doktor.[/p] [p]Robert elvörösödik a dühtől. – Azt akarja ezzel sugallni, hogy én öltem meg Thrombey-t? – kiáltja.[/p] [p]A nyomozó, mintha meg sem hallotta volna a kirohanást, folytatja. – Egyesével fogom kikérdezni magukat. És ne feledjék, mindent, amit mondanak, felhasználhatunk maguk ellen. Robert Lipscomb, jöjjön velem. Schmidt tiszt itt marad a többiekkel.[/p] [p]Prufrock, miközben átvág a szobán, egy pillanatra megáll előtted, és a szemedbe néz. – Látom, itt van a nagy detektív – mondja gúnyosan. – Akár haza is mehetsz. Nem lesz nehéz megoldanom ezt az ügyet.[/p] [p]Elmosolyodsz magadban. Nem valószínű, hogy ezzel fog lezárulni a férfi hosszú, felderítetlen bűneseteit tartalmazó listája. Akárhogy is, Thrombey téged bízott meg azzal, hogy kiderítsd, ki ölte meg őt. Miközben Prufrock kikérdezi a vacsoravendégeket, te úgy döntesz, máshol nézel körbe.[/p]</text>
    <next id="33">Ha az üvegházhoz mennél</next>
    <next id="35">Ha a kórházba, hogy beszélj Jenkins-szel, a kertésszel</next>
  </p>
  <p id="35">
    <text>[p]Már elmúlt a látogatási idő, de így is sikerül rávenned Jenkins orvosát, hogy engedélyezze számodra a látogatást. Este tízkor érkezel meg hozzá, és finoman beszámolsz Thrombey haláláról.[/p] [p]– Tudom – motyogja Jenkins. – Prufrock felügyelő épp most hívott telefonon. Megkérdezte, hogy tartottam-e arzént az üvegházban. Megmondtam neki, hogy igen.[/p] [p]– Magán kívül ki tudott még erről?[/p] [p]Jenkins megdörzsöli a homlokát. – Mr. és Mrs. Thrombey és Chartwell. Valahányszor látogatóba jött, mindig arrafelé ólálkodott. És Angela is. Nagyon szeretett kertészkedni.[/p] [p]– No és Dr. Robert Lipscomb?[/p] [p]– Nem hinném, hogy egy, talán két alkalomnál többször járt volna nálunk, és soha még a közelében sem láttam az üvegháznak.[/p] [p]Jenkins hátradől a párnájára, jól láthatóan kimerült. Megköszönöd a segítségét, és úgy döntesz, hazamész.[/p] [p]Másnap reggel azzal az elhatározással kelsz, hogy estére megoldod Harlowe Thrombey halálának ügyét. Alig fejezted be a reggelidet, amikor megcsörren a telefon. Jenny Mudge az.[/p] [p]– Harlowe Thrombey halálának ügyén dolgozom – mondja –, és azt hiszem, beszélnünk kellene. Át tudnál jönni hozzám?[/p]</text>
    <next id="39">Ha azt válaszolod, hogy fontosabb lenne Thrombey otthonát átkutatnod</next>
    <next id="41">Ha beleegyezel, hogy átmész a lányhoz</next>
    <next id="42">Ha csak leülsz pár percre, hogy végiggondold a dolgokat</next>
  </p>
  <p id="36">
    <empty />
  </p>
  <p id="37">
    <text>[p class="inlineImage" data-img="37"][/p] [p]Veszel néhány ujjlenyomatot. Ezek nagy része ugyanazé az emberé – valószínűleg Jenkinsé, a kertészé. De találsz egy másikat is azon a patkánymérges üvegen, ami a hiányzó mellett állt.[/p] [p]Másnap reggel leadod ezeket a rendőrség laboratóriumába, és a Thrombey rezidencia felé veszed az irányt.[/p]</text>
    <next id="44"/>
  </p>
  <p id="38">
    <empty />
  </p>
  <p id="39">
    <text>[p class="inlineImage" data-img="39"][/p][p] Reggel kilenckor érkezel meg a Thrombey-házhoz. Az előtte parkoló autókból már tudod, hogy Robert, Angela és Chartwell is itt vannak. Prufrock biztos iderendelte mindannyiukat, hogy folytathassa a kihallgatást.[/p] [p]Egy hang hangzik fel Chartwell autója mögül. Jenny Mudge az![/p] [p]– Megelőztelek! – kiáltja feléd. – És nézd csak, mit találtam a kocsiban![/p] [p]Az ablakon benézve egy kis kerti ásót találsz, ami félig az első ülés alá van csúsztatva.[/p] [p]– Érdekes – mondod.[/p] [p]– És ami még érdekesebb, hogy a szakállas fickó tette be.[/p] [p]– Milyen szakállas férfi?[/p] [p]– Aki [em]azzal[/em] a kocsival érkezett – mondja, miközben Dr. Robert Lipscomb kocsijára mutat.[/p] [p]A szemed sarkából megpillantod Helgát, aki a bejárati ajtóban áll.[/p] [p]– Nem jöttök be? – kérdezi.[/p] [p]– De igen, köszönjük – válaszolod. – Egy perc, és megyünk is. – Jennyhez fordulsz, de a lány már a biciklijén ül. Egy utolsót azért még visszaint, ahogy leteker a felhajtón.[/p]</text>
    <next id="44"/>
  </p>
  <p id="40">
    <text>[p]Mire visszaérsz a házhoz, a vacsoravendégek már elmentek.[/p] [p]Jane nem akadályozza, hogy körülnézz, úgyhogy átvizsgálod a hűtőt és benézel a tűzhely mögé is, majd kivilágítasz a zseblámpáddal. Valami csillog a bokrok között. Egy perccel később pedig egy üveget emelsz ki közülük.[/p] [p]Másnap reggel meglátogatod Jenkinst a kórházban.[/p] [p]– Kétségtelen – mondja a férfi –, ez az arzénes üveg, ami az üvegházban volt. Felismerem a félig leszakadt cimkéjéről.[/p] [p]Megköszönöd Jenkins segítségét, és visszatérsz a Thrombey házba.[/p]</text>
    <next id="44"/>
  </p>
  <p id="41">
    <text>[p]Jennyt a háza tornácánál találod. Egy hintaszékben ül, és újságot olvas. Leülsz egy öreg fonott székbe, hátradőlsz és a veranda korlátjára teszed a lábad.[/p] [p]– Szóval van egy elméleted az üggyel kapcsolatban? – kérdezed.[/p] [p]– Mit szólsz ehhez: Harlowe Thrombey öngyilkod lett.[/p] [p]– De miért tenne ilyet? És miért próbálná gyilkosságként feltüntetni a dolgot? – kérdezed.[/p] [p]– Lehet, hogy ráunt az életre – válaszol, és közben rád mereszti hatalmas, barna szemeit. – És azért tette, hogy megbüntesse Jane-t, és az unokahúgára akarta hagyni minden pénzét.[/p] [p]– Miért gondolod, hogy ilyen alattomos lenne?[/p] [p]– Nos, Helga szerint elég régóta volt üldözési mániája, és általában a feleségét gyanúsította. Lehet, hogy azért rendezte így, hogy bebizonyítsa, hogy igaza volt![/p] [p]Jenny széles vigyorral az arcán fejezi be a beszédet, te pedig eltöprengsz rajta, hogy vajon csak ugratni akar-e? Persze az sem kizárt, hogy igaza van.[/p]</text>
    <next id="45">Ha úgy gondolod, hogy az egész butaság</next>
    <next id="46">Ha azt hiszed, hogy megérné utána nézni a dolognak</next>
  </p>
  <p id="42">
    <text>[p]Hátradőlsz a székben, és felteszed a lábad az asztalra – ebben a testhelyzetben szeretsz a legjobban töprengeni –, de egyetlen jó ötlet sem jut az eszedbe.[/p] [p]Megcsörren a telefon. Jenkins az, Thrombey kertésze.[/p] [p]– Már próbáltalak korábban is elérni – mondja. – Van valami, amit eddig nem akartam elmondani, de azt hiszem, nem várhatok vele tovább.[/p] [p]– Folytassa kérem – válaszolod.[/p] [p]– Néhány hete egy Falcon nevű férfi hívott fel, és azt mondta, hogy tudja, hogyan tudnék jó sok pénzt keresni. Megkért, hogy találkozzam vele a Fehér Ló Fogadóban. Mikor odamentem, legnagyobb megdöbbenésemre közölte, hogy meg kellene ölnöm Mr. Thrombey-t. Sarkon fordultam, és faképnél hagytam.[/p] [p]– Tudna személyleírást adni erről a Falcon fickóról? – kérdezed.[/p] [p]– Igazából nem – mondja Jenkins. – Esőkabát volt rajta, és egy kalap, ami teljesen eltakarta az arcát. Még azt sem tudnám megmondani, milyen színű haja volt. Csak néhány másodpercig néztem. Közepes testfelépítésű, talán harmincas vagy negyvenes férfi lehetett.[/p] [p]– Volt rajta bármi különleges? Szakáll vagy sebhely?[/p] [p]– Nem láttam semmi ilyesmit – mondja Jenkins. – Az orra egy kicsit görbe volt, mint a sas csőre.[/p] [p]– Már ez is valami – mondod. – Köszönöm, hogy felhívott.[/p]</text>
    <next id="47">Ha átnézed a rendőrségi jelentéseket egy Falcon nevű férfi után kutatva</next>
    <next id="48">Ha úgy döntesz, hogy kikérdezed a Fehér Ló Fogadó vezetőjét és pincéreit, hátha tudnak valamit erről a Mr. Falconról</next>
    <next id="49">Ha úgy döntesz, hagyod a fickót, és inkább visszamész a Thrombey rezidenciára</next>
  </p>
  <p id="43">
    <empty />
  </p>
  <p id="44">
    <text>[p]Helga a bejárati ajtónál fogad, majd a könyvtárba vezet.[/p] [p]– Mindenki itt van már – mondja. – Prufrock felügyelő kért meg minket, hogy kilenckor jöjjünk a könyvtárba, de épp most telefonált, hogy nem szólalt meg az ébresztőórája, és egy kicsit késni fog.[/p]</text>
    <next id="55">Ha beszélni akarsz Chartwellel</next>
    <next id="58">Ha Roberrtel váltanál pár szót</next>
    <next id="62">Ha Angelával</next>
    <next id="63">Ha Helgával</next>
    <next id="64">Ha inkább körbejárod a birtokot, és végiggondolod az eddig történteket</next>
  </p>
  <p id="45">
    <text>[p class="inlineImage" data-img="45"][/p] [p]Ha Harlowe Thrombey valóban öngyilkos akart lenni, miért kérte a segítségedet? Nagyon úgy tűnik, hogy meggyilkolták. Több bizonyítékra van szükséged. Talán jobb lenne, ha visszatérnél a házhoz. Másrészről lehet, hogy Jennynek van más ötlete.[/p]</text>
    <next id="49">Ha visszamész a bűntény helyszínére</next>
    <next id="52">Ha tovább beszélgetsz Jenny-vel</next>
  </p>
  <p id="46">
    <text>[p]Lehetséges, hogy Harlowe Thrombey öngyilkosságot követett el? Elég erőltetett elmélet, de nyomozóként nem szabad egy lehetőséget sem elvetned.[/p] [p]A legjobb, amit ebben az ügyben tehetsz, hogy meglátogatod Thrombey orvosát, Dr. Paul Bloomot. A férfi irodájába sietsz, majd a [em]Reader's Digest[/em] régi példányait olvasgatva várakozni kezdesz. Végül a nővér bekísér a férfihoz.[/p] [p]– Örülök, hogy foglalkozol az üggyel – köszönt. – Segítek, amiben csak tudok.[/p] [p]– Köszönöm. Azt szeretném tudni, hogy volt-e valami probléma Harlowe Thrombey egészségével mostanában? Esetleg depressziós volt?[/p] [p]– Egyáltalán nem – válaszol Dr. Bloom. – Úgy tűnt, meg volt róla győződve, hogy valaki az életére tör, és most már úgy látom, hogy megalapozott volt a gyanúja.[/p] [p]Ha Dr. Bloom valóban igazat mond, elég valószínűtlen, hogy Thrombey saját kezével vetett véget az életének.[/p] [p]Visszatérsz a bűncselekmény színhelyére. Több autót is látsz a felhajtón parkolni, köztük Prufrock felügyelőét is. Chartwell enged be a bejárati ajtón, de amint belépsz, a férfi egyből a saját kocsijához siet.[/p]</text>
    <next id="85"/>
  </p>
  <p id="47">
    <text>[p class="inlineImage" data-img="47"][/p][p] A rendőrségi jelentéseket átnyálazva találsz egy lehetséges nyomot. Falcon nevű férfira ugyan nem bukkansz, egy másikon azonban megakad a szemed: John J. Keane, más néven Henry Hawk.[/p] [p]Az akta szerint Mr. Keane-t kétszer is elítélték már zsarolásért, és egyszer rablásért. Különös név ez a Hawk. A sólyom és az ölyv is ragadozó madár. Lehetséges, hogy Mr. Keane kedveli a madárfedőneveket? Lehetséges, hogy a két férfi egy és ugyanaz?[/p]</text>
    <next id="50">Ha úgy döntesz, utána nézel ennek a Mr. Keane-nek</next>
    <next id="89">Ha valószínűtlennek tűnik a kapcsolat, és inkább visszatérnél a Thrombey házba</next>
  </p>
  <p id="48">
    <text>[p]Találsz egy pincérnőt a Fehér Lóban, aki emlékszik egy férfira, aki az óra mellett ült.[/p] [p]– Ismerem Mr. Falcont – mondja a nő. – Ha foglalt az az asztal, akkor a társalgóban vár, amíg fel nem szabadul.[/p] [p]– Milyen gyakran jár ide? – kérdezed.[/p] [p]– Szinte minden nap. Ha vársz, biztosan találkozni fogsz vele. Bár nekem úgy rémlik, Hawk-nak hívják. Foglaláskor legalábbis ezt használja. Valaki azt mondta egyszer, hogy wurlitzerek bérbeadásával foglalkozik. Ha nagyon érdekel, keresd meg az irodáját. De szinte biztos, hogy ebédre ide fog jönni.[/p]</text>
    <next id="53">Ha a Fehér Lóban vársz Mr. Falcon felbukkanására</next>
    <next id="57">Ha megpróbálod megkeresni az irodáját</next>
  </p>
  <p id="49">
    <text>[p]Mikor fél órával később a házhoz érsz, egy nagy, fekete autót pillantasz meg a felhajtón. Egy alacsony, szürke öltönybe öltözött férfi sétál felé, Jane Thrombey-val az oldalán.[/p]</text>
    <next id="79"/>
  </p>
  <p id="50">
    <text>[p]Hamarosan megtalálod Mr. Kane címét a rendőrségi iratok között. Egy hatemeletes bérházban lakik. Minden emeleten két lakás van, a férfi az egyik felsőt bérli. Mire odaérsz, már nagyon izgulsz. Úgy döntesz, hogy előbb a házfelügyelővel beszélsz.[/p] [p]– Igen, ismerem Kane-t – mondja. – Ha őt keresed, épp időben érkeztél. Úgy tudom, ma este fogja elhagyni a várost. De nem javaslom, hogy felmenj hozzá. Nem szereti a vendégeket.[/p] [p class="inlineImage" data-img="50"][/p]</text>
    <next id="65">Ha úgy döntesz, mégis meglátogatnád</next>
    <next id="66">Ha inkább az épület előtt várnád meg</next>
  </p>
  <p id="51">
    <empty />
  </p>
  <p id="52">
    <text>[p]– Nem baj, ha elméleteket gyárt az ember – mondod –, de van rá bármi bizonyítékod?[/p] [p]– Ismered Harlowe Thrombey unokaöccsét? Tudod, azt a magas férfit?[/p] [p]– Chartwellt?[/p] [p]– Igen, Chartwellt. Láttam egy órája az üvegház ajtaja előtt… nagyítóval a kezében.[/p] [p]– Gondolod, hogy visszatért a bűntény színhelyére?[/p] [p]Jenny elvigyorodik. – Ha ez lenne a helyzet, nem lenne szüksége a nagyítóra. Szerintem inkább nyomozni próbált, mint mi is.[/p] [p]Eltöprengsz azon, amit a lány mondott, miközben a Thrombey rezidencia felé mész. A bejárati ajtó nyitva van, így egyszerűen besétálsz.[/p]</text>
    <next id="85"/>
  </p>
  <p id="53">
    <text>[p]Bő két napig vársz Mr. Falcon felbukkanására a Fehér Ló Fogadóban. Már épp feladnád a dolgot, amikor a fogadó vezetője odalép hozzád.[/p] [p]– Elfelejtettem szólni. A fickó, akire vársz, úgy tudom, elhagyta a várost. Ha engem kérdezel, túl forró lett a talaj a talpa alatt.[/p] [p]Sok időt vesztegettél el itt. Vissza kell térned a nyomozáshoz. Először is felhívod Prufrock felügyelőt, hogy megtudd, jutott-e valamire?[/p] [p]– Megoldottam Harlowe Thrombey megölésének ügyét – mondja diadalmasan Prufrock. – Sajnálom, hogy nem voltál ott. Talán elleshettél volna pár fogást.[/p] [p]– Hogy csinálta?[/p] [p]Egy pillanatig nincs válasz a túloldalról, csak puffogást hallasz. Prufrock bizonyára most gyújtja meg a büdös pipáját. – Nos – mondja végül –, megfigyeltük Johnny Keane-t, más néven Henry Falcont, más néven Henry Hawkot. Ezen kívül is van még pár neve. Hírhedt arról, hogy jó pénzért bárkit eltesz láb alól. Sikerült lehallgatnunk egy hívást közte és Dr. Robert Lipscomb között. Úgy tűnik, az orvos bérelte fel Keane-t, hogy tegye el láb alól Thrombey-t, de végül saját kezébe vette a dolgot. Bevittük Robertet, és elmondtuk neki, hogy mindent tudunk róla. Ő azt mondta, Angela volt a tettes, úgyhogy bevittük őt is. Ezután elég hamar kiderült, hogy közösen követték el a bűncselekményt: a férfi szerezte meg a mérget, és a nő öntötte bele az üvegbe. Mindkettejüktől aláírt vallomásunk van![/p] [p]– Szép volt – mondod, majd leteszed a kagylót. Hihetetlennek tűnik a dolog. Miközben te a Fehér Ló Fogadóban vesztegetted az idődet, az ország legpocsékabb nyomozója megoldotta Harlowe Thrombey meggyilkolásának ügyét![/p] [p class="end"]Vége[/p]</text>
    <victory />
  </p>
  <p id="54">
    <empty />
  </p>
  <p id="55">
    <text>[p]Megkéred Chartwellt, hogy menjen veled a zeneszobába, hogy nyugodtan tudjatok beszélgetni.[/p] [p]– Tudom, hogy a többiek szerint nehezteltem Harlowe bácsira a sikeréért – mondja a férfi. – Azt hiszik, át akartam venni a Thrombey Műanyag Vállalat irányítását. – Egy pillanatra elhallgat, elővesz egy zsebkendőt és megtörli a homlokát. – Hidd el, [em]sosem[/em] öltem volna meg![/p] [p]– És ki az, aki igen?[/p] [p]– Biztos lennék benne, hogy Dr. Robert Lipscomb volt a tettes – mondja Chartwell –, csakhogy egész este [em]velem[/em] volt a játékszobában.[/p] [p]– És mi a helyzet Jane-el?[/p] [p]– Már nagyon unta a férjét, ez igaz, de nem hiszem, hogy ilyet tett volna.[/p] [p]– És Angela?[/p] [p]– Ő furcsa – mondja Chartwell. – Harlowe bácsi nagyon szerette. Biztos, hogy a pénze nagy részét ő fogja megörökölni. Korábban én is kedveltem, de aztán összebarátkozott Roberttel.[/p]</text>
    <next id="59"/>
  </p>
  <p id="56">
    <empty />
  </p>
  <p id="57">
    <text>[p class="inlineImage" data-img="57"][/p] [p]Az Aramy Oldalakban a Wurlitzer kategóriában hamar rátalálsz az Eagle Wurlitzer Vállalatra. Van egy sejtésed, hogy itt fogsz rátalálni Mr. Falconra, más néven Mr. Hawk-ra.[/p] [p]Fél órával később már az irodában vagy az elnökkel, John Keane-el. Elég közönséges arca van, leszámítva a hatalmas, csőrszerű orrát. A fal mellett különféle wurlitzerek sorakoznak. Keane hátra dől a székében, lábát felteszi az asztalra, és miközben egyik kezével a szivarjával játszik, másikban egy távirányítót tart. Valahányszor megszólalsz, feltekeri a hangerőt, amikor ő beszél, akkor pedig lecsavarja.[/p] [p]– Térjünk a lényegre – csattan fel a férfi. – Thrombey halott. Ő már nem fog tudni kifizetni. Új ügyfelet keresni jöttél ide, nem? Nos, a lehető legjobb helyre érkeztél. A híred megelőzött, tudnánk mire használni a tehetségedet.[/p] [p]Keane úgy beszél, mint egy géppisztoly, minden rövid mondatát egy szippantással szakítja meg.[/p]</text>
    <next id="67">Ha megkérded tőle, mégis milyen munkára gondolt</next>
    <next id="68">Ha elmondod, hogy nem munkát keresni érkeztél, csak néhány kérdést szeretnél feltenni neki</next>
  </p>
  <p id="58">
    <text>[p]– A rendőrségnek már mindent elmondtam – csattan fel Robert. – Chartwellel egész este a játékszobában voltam. És már azt is megmondtam, hogy Thrombey utolsó szavaival azt mondta, „Jane tette.” Most pedig hagyj békén![/p] [p]– De délután nem tett egy kis sétát a kertben? – kérdezed eltökélten.[/p] [p]– Nem! Egész idő alatt a könyvtárban voltam – válaszol. – Több fontos hívást is elintéztem, és van még néhány![/p] [p]Ezzel újabb szó nélkül kisétál, és magadra hagy.[/p]</text>
    <next id="59"/>
  </p>
  <p id="59">
    <text>[p]Az ablakon kitekintve megpillantod Prufrock autóját a felhajtón. Semmi kedved nincs most beszélni a nyomozóval, ezért úgy döntesz, inkább hazamész, és átgondolod az eddig hallottakat.[/p] [p]Miközben a bejárati ajtó felé mész, felötlik benned a gondolat, hogy talán nem lenne rossz ötlet Jenny Mudge-ot bevonni a dologba.[/p]</text>
    <next id="60">Ha felhívod a lányt</next>
    <next id="42">Ha nem</next>
  </p>
  <p id="60">
    <text>[p class="inlineImage" data-img="60"][/p] [p]Jenny boldogan fogadja a hívásod. – Egyetértek, a legjobb tényleg az lenne, ha együtt dolgoznánk az ügy megoldásán – mondja. – Gondolom te most többet tudsz az esetről, én viszont jobban ismerem Helgát, és biztos vagyok benne, hogy ő nem tehette. Különben is mindketten a konyhában voltunk, amikor a gyilkos betört az üvegházba. Ezt pedig azért tudom, mert amikor 16:30-kor megérkeztem, akkor még zárva volt az ajtó, de amikor 18:00-kor elmentem, észrevettem, hogy már tárva-nyitva áll.[/p] [p]– Azt sem hiszem, hogy Jenkins lett volna – mondod. – Egész idő alatt a kórházban volt.[/p] [p]– Akkor mit gondolsz, ki a legvalószínűbb gyanúsított? – kérdezi. – Csak mondd, és a nyomába eredek.[/p]</text>
    <next id="70">Ha Chartwellre állítod rá a lányt</next>
    <next id="71">Ha Robertre</next>
    <next id="72">Ha Jane-re</next>
    <next id="73">Ha Angelára</next>
  </p>
  <p id="61">
    <empty />
  </p>
  <p id="62">
    <text>[p]A zeneszobába vezeted Angelát, hogy kettesben beszélgethessetek. A lány komoran néz a szemedbe. Van valami a tekintetében, ami leginkább egy macskára emlékeztet: ravasz, értelmes és kiszámíthatatlan.[/p] [p]– Tegnap este hét óra körül érkezett. Mit csinált az az előtti két órában? – kérdezed.[/p] [p]– A fogorvosomnál voltam. Dr. Marlowe-nál, Springdale-ben – válaszol. – Egy óra oda az út. 17:00-ra kaptam időpontot, egy órát voltam ott, aztán egy óráig jöttem ide.[/p] [p]– Járt az éléskamrában az után, hogy magukra hagytam magukat Jane-el a zeneszobában 20:30-kor?[/p] [p]– Nem! Jane-el egy duett játszásába kezdtünk, de nem sokkal azután, hogy te kimentél, ő is távozott.[/p] [p]– Még egy kérdésem van. Milyen kapcsolatban van Dr. Robert Lipscombbal?[/p] [p]– Tudom, hogy vannak olyan pletykák, hogy már a házasságot tervezzük, de csak barátok vagyunk.[/p] [p]Az ablakon kipillantva egy nagy, fekete autót veszel észre, amint beáll a felhajtóra. Jane Thrombey száll ki belőle, oldalán egy sötétszürke, csíkos öltönyt viselő férfival. Prufrock kocsija is kint áll. Biztos most érkezett nemrég, miközben beszélgettetek.[/p]</text>
    <next id="74">Ha úgy döntesz, hogy Chartwellel is beszélsz</next>
    <next id="75">Ha Prufrock felügyelővel beszélnél</next>
    <next id="79">Ha kimész, hogy Jane-el válts pár szót</next>
  </p>
  <p id="63">
    <text>[p]Megkéred Helgát, hogy üljön ki veled az ebédlőbe. A nő ijedtnek tűnik, ezért megpróbálod megnyugtatni, hogy nincs mitől félnie.[/p] [p]– Csak szeretnék feltenni néhány kérdést – mondod. – Először is, hol volt az edények leszedésétől kezdve Mr. Thrombey haláláig?[/p] [p]– Azonnal bementem a kórházba.[/p] [p]– Mikor ért oda?[/p] [p]– Nagyjából 20:30-kor.[/p] [p]Miután megköszönöd Helga segítségét, felhívod a kórházat, hogy megtudd, ki volt ekkor az ügyeletes nővér. Egy második hívással pedig meg is kapod a szükséges információt: Helga valóban meglátogatta előző este a fivérét, és ahogy mondta, 20:30 körül érkezett meg.[/p] [p]Mikor leteszed a kagylót, kipillantasz az ablakon, ahol észreveszed Jane Thrombey-t. Egy szürke, hajszálcsíkos öltönyt viselő férfival van.[/p]</text>
    <next id="79"/>
  </p>
  <p id="64">
    <text>[p class="inlineImage" data-img="64"][/p] [p]Úgy döntesz, séta közben jobban tudsz koncentrálni, mint a dohos házban, így kimész a kertbe.[/p] [p]Miközben az üvegházhoz közeledsz, Jenny Mudge-t pillantod meg az ajtó mellett állva, egy vonalzóval a kezében.[/p] [p]– Nézd! Egyeznek! – kiált feléd.[/p] [p]– Mi egyezik?[/p] [p]– Az ajtón lévő nyomok azzal a kerti ásóval, amit Robert Lipscomb tett Chartwell autójába![/p] [p]Janny ezután hazaindul, de még utoljára hátraszól. – Erről mit gondolsz?[/p] [p]Visszamész a ház bejáratához. Több kocsit látsz a felhajtón, köztük Prufrockét is. Chartwell enged be az ajtón, de amint belépsz, a férfi a kocsijához siet.[/p]</text>
    <next id="85"/>
  </p>
  <p id="65">
    <text>[p]A kis lifttel felmész a hatodik emeletre, majd egy pillanatra megtorpansz a 6A és 6B jelzésű ajtók közt húzódó sötét folyosón.[/p] [p]Bekopogsz Keane lakásába. Egy közepes testalkatú, középkorú, horgas orrú férfi nyit ajtót. Végigmér apró, gonosz szemeivel.[/p] [p]– Te meg ki vagy? – mordul rád.[/p] [p class="inlineImage" data-img="65"][/p]</text>
    <next id="80">Ha azt mondod, hogy Harlowe Thrombey meggyilkolásának ügyével kapcsolatban nyomozol, és szeretnél feltenni neki néhány kérdést</next>
    <next id="81">Ha azt, hogy hallottad, hogy igazi profi, és lenne számára egy remek üzleti ajánlatod</next>
  </p>
  <p id="66">
    <text>[p]Ha Keane valóban bűnöző, ostobaság lenne csak úgy bekopogtatnod a lakásába, miközben épp szökni készül, és egyébként is többet tudsz kideríteni, ha észrevétlenül eredsz a nyomába.[/p] [p]Szürke, göndör hajú parókát nyomsz a fejedre, leülsz egy szomszédos ház lépcsőjére, és úgy teszel, mintha újságot olvasnál.[/p] [p]Hamarosan egy vörös sportkocsi bukkan fel, melyből egy szakállas férfi száll ki, és az épületbe siet. Dr. Robert Lipscomb az![/p] [p]Előugrasz, és benézel az autóba. Az első ülésen egy kis jegyzettömb van, melybe Keane neve és címe van írva, továbbá a „TWA 40-es járat, 16:15.” szöveg.[/p] [p]Keresel egy nyilvános telefont, felhívod Prufrockot, és elmondod neki, mit sikerült kiderítened. Miközben beszéltek, Keane és Robert kijönnek az épületből, majd beszállnak a kocsiba.[/p] [p]– Johnny Keane egy bérgyilkos. Valószínűleg azért ment oda Robert, hogy fizessen a hallgatásáért! Kiküldöm az embereimet a reptérre, hogy elfogják őket. Ez minden, amire szükségem van, hogy megoldjam a Harlowe Thrombey ügyet.[/p] [p]Vársz, hogy a nyomozó megköszönje a segítségedet, de ő nem az a fajta ember.[/p] [p class="end"]Vége[/p]</text>
    <victory />
  </p>
  <p id="67">
    <text>[p]– Van egy barátom, akiért nem igazán rajongok – mondja Keane. – Dr. Robert Lipscomb. Felbérelt, hogy végezzek el neki egy melót, aztán úgy döntött, hogy inkább saját maga csinálja meg. Most, a bácsikájuk halálával a barátnőjével együtt egy csomó pénzhez jutnak. Szeretném, ha figyelmeztetnéd rá, hogy a szerzeményük fele az enyém. Ugye érted?[/p] [p]– Természetesen – válaszolod. – És én miért tenném ezt meg?[/p] [p]– Tíz százalékért.[/p] [p]– Megegyeztünk.[/p] [p]Távozol Keane-től, és azonnal Prufrock nyomozó irodájába mész. Mikor beszámolsz neki a férfival folytatott beszélgetésedről, a férfi izgatottan, csillogó szemekkel ugrik ki a karosszékéből.[/p] [p]– Tudtam, hogy ők azok! – mondja. – Pár hét, és rács mögé juttatom őket.[/p] [p]Most az egyszer a nyomozó tényleg állja a szavát. Robertet és Angelát elítélik Harlowe Thrombey meggyilkolásáért.[/p] [p]Nem sokkal később kapsz Jane-től egy köszönőlevelet, és egy $5.000-ról szóló csekket.[/p] [p class="end"]Vége[/p]</text>
    <victory />
  </p>
  <p id="68">
    <text>[p class="inlineImage" data-img="68"][/p] [p]– Hát persze – mondja Keane. – Nagyon szívesen válaszolok a kérdéseidre, de nem hiszem, hogy bármi hasznod származna belőle.[/p] [p]Ezután olyan hangosra tekeri a hangerőt, hogy az már fáj. Az ajtó kinyílik, és egy lapátkezű, szürke szemű férfi lép be rajta. Egy pillanatig csak tátott szájjal néz téged, majd lassan feléd indul.[/p] [p]Az ajtóhoz rohansz. A fickó feléd ugrik, neked azonban sikerül átbújnod a hatalmas kezek alatt. Kirohansz az épületből, végig az utcán, és csak akkor lassítasz, amikor már biztos vagy benne, hogy senki nem követ.[/p] [p]Már majdnem hazaérsz, mikor meghallod a kocsit, ami csikorgó kerekekkel megáll. Ahogy megfordulsz, szemed sarkából még megpillantasz egy maszkos férfit, de aztán erős ütést érzel a fejeden, és minden elsötétül előtted.[/p] [p]Valamivel később magadhoz térsz. Csak úgy lüktet a fejed. Egyik lábad gipszben van, és egy emelő tartja a magasba, melletted pedig egy orvos áll, aki a fejét rázza.[/p] [p]– Néhány hétig itt kell maradnod, de meg fogsz gyógyulni – mondja.[/p] [p]– Köszönöm – válaszolod. – Elég sok dolgom lenne.[/p] [p]– Lehet, de nem a Harlowe üggyel. Úgy hallottam, valami Jenny Mudge nevű lány megoldotta az esetet. Állítólag ő a környék legjobb detektívje.[/p] [p class="end"]Vége[/p]</text>
    <victory />
  </p>
  <p id="69">
    <empty />
  </p>
  <p id="70">
    <text>[p]– Szerintem Thrombey unokaöccsét, Chartwellt kellene szemmel tartanod – mondod Jenny-nek. – Lehet, hogy ő feszegette ki az ajtót, és hozta ki onnan az arzént. Ha igen, akkor lehet, hogy visszatér majd, hogy gondoskodjon róla, hogy semmi nyoma ne maradjon. És mivel ő és Dr. Robert Lipscomb mindketten azt állítják, hogy együtt voltak a játékszobában, kíváncsi lennék, hogy mostanában is találkozgatnak-e?[/p] [p class="inlineImage" data-img="70"][/p]</text>
    <next id="89"/>
  </p>
  <p id="71">
    <text>[p]– Leginkább Dr. Robert Lipscombra gyanakszom – mondod Jenny-nek. – Kíváncsi vagyok, milyen kapcsolatban van Angelával. A lány szerint csak barátok, de én nem vagyok erről meggyőződve.[/p] [p]– Már megyek is – mondja Jenny.[/p] [p class="inlineImage" data-img="71"][/p]</text>
    <next id="89"/>
  </p>
  <p id="72">
    <text>[p]– Szeretném, ha Jane Thrombey-t tartanád szemmel – mondod Jenny-nek. – Harlowe Thrombey úgy hitte, hogy a nő vadászik rá, és lehet, hogy igaza van. Azt mindenesetre tudta, hogy hol tartják az arzént. Lehet, hogy ő adta oda valamelyiküknek. Ha összebeszélt valakivel, valószínű, hogy ismét találkozik majd vele.[/p] [p]– Rendben – válaszolja Jenny.[/p] [p class="inlineImage" data-img="30"][/p]</text>
    <next id="89"/>
  </p>
  <p id="73">
    <text>[p]– Szeretném, ha követnéd Angelát – mondod Jenny-nek. – Derítsd ki, milyen szokásai vannak, és hogy hol volt a gyilkosság délutánján. Ő biztos tudta, hol tárolják az arzént.[/p] [p]– Rendben – mondja Jenny.[/p]</text>
    <next id="89"/>
  </p>
  <p id="74">
    <text>[p]– Csak pár percem van – mondja Chartwell.[/p] [p]– Nekem pedig csak pár kérdésem – mondod. – Először is, mennyi idő telt Harlowe Thrombey távozása és a sikoltás között?[/p] [p]– Nem lehetett több öt percnél – válaszolja a férfi.[/p] [p]– Ki tudta, hogy az üvegházban van arzén?[/p] [p]– Dr. Robert Lipscombon kívül mindenki, de én mondom, nekem nagyon gyanús az a fickó.[/p] [p]– Hol volt a házba való megérkezésétől az első találkozásunkig eltelt időben a gyilkosság délutánján?[/p] [p]– Sehol, amint megjöttem, egyből találkoztunk. Viszont láttam, amint Robert az üvegház felől a bejárati ajtóhoz szalad. Szerintem ő tört be, és lopta el az arzént.[/p] [p]Chartwell a karórájára pillant, megfordul, és az ajtó felé indul. Ugyanebben a pillanatban…[/p]</text>
    <next id="85"/>
  </p>
  <p id="75">
    <text>[p]– Elég sokat töprengtem ezen az ügyön – mondja Prufrock. – Különös, hogy te gond nélkül mászkáltál fel-alá a házban, miközben a többi vendég a dolgát végezte. Te vagy az, aki a legegyszerűbben elkövethetted a bűntényt.[/p] [p]Már épp tiltakozni kezdenél, de Prufrock nem hagy szóhoz jutni. – Persze te lennél az [em]utolsó[/em] ember, akit meggyanúsítanék. Eléggé [em]megdöbbentene[/em], ha kiderülne, hogy te voltál az elkövető. De ha logikailag mindenki mást kizártam, az azt jelenti, hogy te vagy a bűnös. [em]Most pedig takarodj innen, mert zavarod a munkámat![/em][/p] [p]Prufrock egy intésével elbocsát, te pedig hálás vagy, hogy távozhatsz. Az nyilvánvaló, hogy [em]igazából[/em] nem gyanúsít téged. Legalábbis nagyon reméled, hogy nem. Bár, amekkora idióta, néha elég nehéz kitalálni, hogy mit gondol.[/p] [p]Hazatérve legnagyobb meglepetésedre egy papírfecnit találsz a bejárati ajtód előtt:[/p] [p class="inlineImage" data-img="75"][/p] [p class="inlineImage" data-img="77"][/p] [p]Fél óra elteltével egy jól öltözött férfival találkozol a Fehér Ló Fogadó ingaórája mellett álló asztalnál. A fickó közeledtedre illedelmesen feláll, és a mellette lévő székre mutat.[/p] [p]– Falcon vagyok – mondja. – Kérlek foglalj helyet. Nem akartam ezzel a rendőrséghez fordulni, de mikor megtudtam, hogy te is benne vagy az ügyben, úgy döntöttem, hogy veled beszélhetek.[/p] [p]– Kérem, kíváncsian hallgatom.[/p] [p]– Néhány napja épp a Remény utcán sétáltam végig, amikor erre bukkantam. Már fel volt bontva.[/p] [p]Egy borítékot nyújt át, amit egy bizonyos Mr. Richard Kentnek címeztek. A feladó neve Jane Thrombey, a szöveg pedig a következő:[/p] [div class="handwritten"] [p]Drága Richard,[/p] [p style="text-indent: 2em"]Minden órában rád gondolok. Harlowe hamarosan eltűnik az útból, már csak néhány napot kell várni. Hívlak, amint sikerül mindent elrendezni. Szeretettel:[/p] [p style="text-align: center;"]Jane[/p] [/div] [p]– Nem tudtam eldönteni, mit tegyek – mondja Falcon. – Aztán olvastam az újságban, hogy Harlowe Thrombey-t meggyilkolták. Nem akartam belekeveredni az ügybe, de úgy éreztem, muszáj tennem valamit, ezért felkerestelek téged.[/p] [p]– Örülök – válaszolod. – Kérem árulja el, ismeri Mrs. Thrombey-t vagy Mr. Kent-et?[/p] [p]– Nem.[/p] [p]Megköszönöd Falcon segítségét, majd biztosítod róla, hogy utána fogsz nézni a levélnek.[/p]</text>
    <next id="83">Ha úgy döntesz, hogy az üzenettel kapcsolatban felhívod Jane Thrombey-t</next>
    <next id="89">Ha szerinted az hamisítvány, és visszatérsz a Thrombey házba</next>
    <next id="103">Ha szerinted a levél bizonyítja, hogy Jane a gyilkos</next>
  </p>
  <p id="76">
    <empty />
  </p>
  <p id="77">
    <empty />
  </p>
  <p id="78">
    <empty />
  </p>
  <p id="79">
    <text>[p]Kimész, hogy beszélj Jane-el, ám a csíkos öltönyű férfi megállít.[/p] [p]– Mr. Prem vagyok – mondja –, Mrs. Thrombey ügyvédje.[/p] [p]– Meg tudná mondani, ügyvéd úr, hogy ki örökli Harlowe Thrombey vagyonát?[/p] [p]Prem elmosolyodik. – Igen, de attól tartok, ez nem fog segíteni az ügy megoldásában. Thrombey végrendelete szerint a vagyonát egyenlő arányban kell felosztani a felesége, unokahúga és unokaöccse – Jane, Angela és Chartwell – között. A törvény szerint természetesen gyilkos nem örökölhet semmit attól, akivel végzett.[/p] [p]– Ha elkapják – mondod.[/p] [p]– Ha elkapják – helyesel Prem, azzal hátat fordít neked. – Azt hiszem, jobb lenne, ha most visszamennénk az irodámba – mondja Jane-nek.[/p] [p]Bemész a Thrombey házba, és majdnem beleütközöl Chartwellbe, aki épp ekkor készül távozni. Ez tűnik a legalkalmasabb időpontnak arra, hogy kikérdezd.[/p]</text>
    <next id="74"/>
  </p>
  <p id="80">
    <text>[p]– Á, értem – mondja szinte barátságos hangon Keane. – Gyere be.[/p] [p]Ahogy belépsz, a férfi becsukja mögötted az ajtót. A szinte teljesen üres, csak néhány aktatáskát, egy kopott asztalt és egy rozoga kanapét látsz.[/p] [p]– Kérlek várj egy kicsit, amíg befejezem az öltözést. Épp indulófélben voltam – mondja. – Remek detektív vagy, hogy csak így sikerült a nyomomra bukkannod.[/p] [p]Keane felveszi a kanapén heverő kabátot. Miközben magára veszi, rájössz, hogy van valami a zsebében. A férfi őrjöngő tekintettel néz rád. Lassan az ajtó felé kezdesz araszolni. Ellenfeled azonban túl gyors, és máris kikapja az automata pisztolyt. – Túlságosan is jó – mondja, mielőtt meghúzná a ravaszt.[/p] [p class="end"]Vége[/p] [p class="inlineImage" data-img="80"][/p]</text>
    <victory />
  </p>
  <p id="81">
    <text>[p]– Gyere be – mondja Keane.[/p] [p]Úgy döntesz, a legjobb egyelőre az, ha együttműködő maradsz. – Hallottam már magáról – mondod. – Van valaki, aki elég nagy problémát okoz nekem, és úgy gondolom, maga tudna nekem segíteni. Igen hálás lennék érte.[/p] [p]– Maga meg miről beszél? – kérdezi Keane. – Mégis miből gondolja, hogy én bármi ilyesmivel foglalkozom? – Van valami a férfi hangjában, amiből arra következtetsz, hogy jó úton haladsz.[/p] [p]– Nos – mondod –, úgy tudom, maga intézkedett Harlowe Thrombey ügyében aki, a minap hunyt el.[/p] [p]– Nagy füled van – mondja gúnyos hangon Keane. – Az igazság az, hogy azt nem én intéztem el – teszi hozzá nevetve. – Nem mintha nem próbáltam volna. A fickó azonban, aki felbérelt, nem adott elég időt. Nagyon sietett az ügy lerendezésével. Végül csak annyit mondtam neki, „Maga az orvos.” – Ismét felnevet.[/p] [p]– Dr. Robert Lipscomb? Nos, egész szép munkát végzett – mondod.[/p] [p]– Igen… – mondja Keane. – Kedvelem a fajtáját, de sokkal jobban tisztelem a barátnőjét, Angelát. Ő volt az, aki elvégezte a piszkos munkát.[/p] [p]Miközben Keane beszél, te a szoba sarkában álló, ütött-kopott kanapé felé araszolsz. Úgy tűnik, a férfi elfelejtette, hogy egy .28-as pisztolyt felejtett rajta.[/p] [p]Egy pillanattal később a fickó ocsmány képe elfehéredik, amint megragadod a fegyvert. Le nem véve róla a szemed, a telefonhoz oldalazol.[/p] [p]– Prufrock felügyelő – mondod pár másodperccel később. – Itt van velem egy férfi, aki minden szükséges információval rendelkezik Harlowe Thrombey megölésével kapcsolatban.[/p] [p class="end"]Vége[/p]</text>
    <victory />
  </p>
  <p id="82">
    <empty />
  </p>
  <p id="83">
    <text>[p]Felhívod Jane Thrombey-t. Helga veszi fel a telefont, akitől megtudod, hogy az asszony elment az ügyvédjéhez, Mr. Gilliam Premhez. Azonnal felkeresed az irodáját, de a férfi egészed addig nem hajlandó beszélni, amíg be nem számolsz neki a bizonyítékról, ami ügyfele bűnösségét bizonyíthatja.[/p] [p]Átadod Premnek a levelet. A fickó rápillant, és összeráncolja a homlokát. – Nem tudom, honnan szerezted ezt, de hamisítvány – mondja. – Jane-nek van ugyan egy Richard Kent nevű ismerőse, de ő az elmúlt egy hónapban Japánban volt üzleti úton. Különben is ismerem az aláírását. Ez itt egy gyerekes hamisítvány.[/p]</text>
    <next id="92">Ha úgy döntesz, keresel egy írásszakértőt</next>
    <next id="93">Ha átadod Prufrocknak a levelet</next>
  </p>
  <p id="84">
    <empty />
  </p>
  <p id="85">
    <text>[p class="inlineImage" data-img="85"][/p][p] Prufrock kilép a könyvtárból, és egyenesen feléd tart. – Megoldottam a gyilkossági ügyet! – kiáltja.[/p] [p]Az ablakon át látod, amint Chartwell beszáll az autójába.[/p] [p]– Érdekes – válaszolod. – És ki tette?[/p] [p]– Talán hallottad, hogy a gyilkos arzént töltött Thrombey brandy-s üvegébe. Kiderítettük, hogy Chartwell tört be aznap este az üvegházba két kis kerti ásóval, amiket meg is találtunk az autójában. A penge beleillik a gyilkos által a feszegetés közben hátrahagyott nyomokba.[/p] [p]– Én ebben nem lennék ennyire magabiztos, Prufrock – mondod.[/p] [p]Ahogy az autó felbőg, mindketten kinéztek az ablakon.[/p] [p]– Kié az a kocsi? – kérdezi Prufrock.[/p] [p]– Attól tartok azé, akit épp le akar tartóztatni.[/p] [p]A felügyelő kirohan. Követed, és nézed, amint beugrik saját járművének volánja mögé, majd a slusszkulcsot kezdi keresni.[/p] [p]– HOL VANNAK A KULCSOK?!?!?! – ordítja.[/p] [p]Egy rendőr rohan ki a házból, kezében egy kulcscsomóval. – Maga mondta, hogy soha ne hagyjuk benne a kulcsokat, uram – mondja, amint a főnöke felé siet.[/p] [p]Egy pillanattal később felbőg a motor, és villogó lámpákkal, szirénázva erednek Chartwell után.[/p] [p]Hitetlenkedve csóválod a fejed. Legalább olyan valószínű, hogy az elkövető tette a kis ásót Chartwell kocsijába, minthogy a férfi felejtette őket ott. Prufrock most leginkább egy kutyára emlékeztet, ami egy nyulat üldöz, csak rossz irányba.[/p]</text>
    <next id="89"/>
  </p>
  <p id="86">
    <empty />
  </p>
  <p id="87">
    <text>[p]A törülközőhöz emeled a kezed, mire egy kemény tárgy csapódik a fejednek…[/p] [p]Lassan térsz magadhoz. A fejed csak úgy lüktet. A fél fejedet és az egyik füledet kötés borítja. Egy ágyban heversz – biztos egy kórházban vagy. Egy doktor áll melletted.[/p] [p]– Össze kellett, hogy varrjunk – mondja. – Nem komoly a sérülés, reggel már el is mehetsz.[/p] [p]A férfi készülne elmenni, de hirtelen visszafordul. – Ja igen, ezt találtuk melletted.[/p] [p]A férfi egy borítékot nyom a kezedbe, melyből egy sárga, csíkozott lapra írt levelet húzol elő.[/p] [div class="handwritten"] [p]Hagyd ezt az ügyet, mert legközelebb a temetőben fogsz ébredni. [/p][/div] [p]Ez az a fajta meló, ahol néha kockáztatni kell. Ugyanakkor célszerű lenne gyorsan megoldani az ügyet.[/p] [p]Másnap korán reggel kisétálsz a kórházból. Ragyogóan süt a nap, és közben Angelán jár az eszed. Vajon ő tört be az üvegházba, lopta el az arzént, és mérgezte meg a brandy-t?[/p]</text>
    <next id="94">Ha utána nézel a lánynak</next>
    <next id="95">Ha úgy döntesz, hogy egyeztetsz Jenny Mudge-dzsal</next>
  </p>
  <p id="88">
    <empty />
  </p>
  <p id="89">
    <text>[p class="inlineImage" data-img="89"][/p][p] Hazatérsz, mert szeretnél még ebéd előtt elintézni pár dolgot. Mire visszajutsz a Thrombey házhoz, már senki nincs otthon. Miután többször is becsöngetsz, megpróbálsz benyitni. A főbejárat nyitva van, így belépsz, és végigmész a folyosón, egyenesen a könyvtárba. Hirtelen érzed, amint egy fegyvert nyomnak a hátadhoz.[/p] [p]– [em]Ne mozdulj. Ne is fordulj meg.[/em] – Egy súlyos kéz telepszik a válladra, és egy székbe nyom. Nem mersz ellenállni, miközben a támadód egy törülközőt teker a fejedre, hogy eltakarja a szemedet, majd megkötöz.[/p] [p]Papír zörgését hallod. Valaki biztosan Harlowe Thrombey íróasztalán kutat. Úgy gondolod, valószínűleg ki tudnád szabadítani az egyik kezed, majd le tudnád húzni a fejedről a törülközőt, de ez elég veszélyesnek ígérkezik.[/p]</text>
    <next id="87">Ha mégis így tennél</next>
    <next id="90">Ha csendben ülsz tovább</next>
  </p>
  <p id="90">
    <text>[p]Némán ülsz, és közben az asztal felől jövő hangokat hallgatod – fiókok nyílnak ki, és csukódnak be, majd valami hangos csattanással elterül a földön.[/p] [p]Kiáltást hallasz – és egy hangot, amit egyből felismersz. Letéped magadról a törülközőt. A halovány fényben, felemelt kezekkel Dr. Robert Lipscombot pillantod meg. Egy rendőr áll mögötte, fegyverrel a kezében, tőled néhány lépésre pedig, széles vigyorral az arcán, Jenny Mudge![/p] [p]Egy rendőrautó szirénájának hangja üti meg a füledet odakintről, és egy perccel később Prufrock viharzik be a helyiségbe. Szorosan a nyomában Jane, Angela és Chartwell lépnek be, a sort pedig két másik rendőr zárja.[/p] [p]– Épp kikérdeztem őket az őrsön, amikor megtudtam, mi történt itt. Most pedig ideje, hogy a dolgok végére járjunk! – mondja a felügyelő. Egy pillanat alatt egy bilincset csattint fel Robertre.[/p] [p]– Ártatlan vagyok! – kiáltja a férfi. – Chartwell igazolni tudja, hogy nem mérgezhettem meg Harlowe-t. Mindketten a játékszobában voltunk, egész este! Jane tette! Mindenkinek elmondtam, hogy Thrombey utolsó szavaival az ő nevét ejtette ki![/p]</text>
    <next id="121"/>
  </p>
  <p id="91">
    <empty />
  </p>
  <p id="92">
    <text>[p]Nem meglepő, hogy Gilliam Prem szerint hamisítvány a levél. Jane ügyvédjeként azért kapja a fizetését, hogy megvédje a nőt. Egy másik véleményre van szükséged, amiben megbízhatsz. Szerencsére ismersz egy írásszakértőt, Marie Furno-t. Gyorsan fel is hívod.[/p] [p]– Jöhetsz bármikor – mondja Marie. – És mindenképp hozz magaddal egy olyan iratot, ami biztosan Jane Thrombey-tól származik, hogy összehasonlíthassam a levéllel.[/p] [p]Szerencséd van, Helgától kapsz egy dokumentumot, melyen szerepel az asszony aláírása. Fél órával később már Marie Furno irodájában vagy, aki egy nagyítóval vizsgálja a szövegeket. A nő végül mosolyogva néz fel rád.[/p] [p]– Gilliam Prem tévedett, amikor azt mondta, hogy ez egy gyerekes hamisítvány – mondja. – Ez egy nagyon profi hamisítvány![/p] [p]– Köszönöm – válaszolod. – Úgy tűnik, valaki megpróbálta rá terelni a gyanút.[/p] [p]– Biztos vagyok benne, hogy rá fogsz jönni, kicsoda – mondja Marie.[/p]</text>
    <next id="105">Ha úgy gondolod, sikerült megoldanod az ügyet</next>
    <next id="101">Ha nem</next>
  </p>
  <p id="93">
    <text>[p]Elviszed Prufrock-nak a levelet, aki megígéri, hogy megvizsgáltatja a szöveget egy írásszakértővel.[/p] [p]Egy órával később felhívod az eredmények miatt.[/p] [p]– Sajnálom, de történt egy kis baleset – mondja Prufrock.[/p] [p]– Miféle baleset?[/p] [p]– Tudod, ilyen bármikor megeshet, még a legjobb szervezeteknél is.[/p] [p]– Mi történt?[/p] [p]– Attól tartok, az egyik emberünk kávét öntött a levélre, és így teljesen olvashatatlanná vált a szöveg.[/p] [p]Felháborodva leteszed a kagylót. Mint mindig, most is hiába vártál segítséget Prufrocktól.[/p] [p class="inlineImage" data-img="93"][/p]</text>
    <next id="101"/>
  </p>
  <p id="94">
    <text>[p]Különös, hogy Angela épp a gyilkosság délutánján látogatta meg a fogorvosát, Dr. Marlowe-t, ezért úgy döntesz, hogy meglátogatod a férfit.[/p] [p]– A Thrombey család számára végzek nyomozást – mondod az ápolónőnek. – Járt itt két napja Harlowe Thrombey unokahúga, Angela, 17:00 és 18:00 között?[/p] [p]– Igen, így van – válaszol a nővér. – Itt felejtett valamit?[/p] [p]– Nem, csak ellenőrzöm a dolgot. Miért jött ide? Milyen kezelést kapott?[/p] [p]– Csak tisztítást – válaszol a nővér. – Előző nap hívott, hogy időpontot foglaljon, de miután mondtam neki, hogy teljesen be vagyunk táblázva, is ragaszkodott hozzá, idejöjjön ötre. El tudod képzelni? Tiszta szerencse, hogy Dr. Marlowe-nak sikerült beszorítania.[/p]</text>
    <next id="101"/>
  </p>
  <p id="95">
    <text>[p]Nem vesztegeted az időd, felhívod Jenny-t.[/p] [p class="inlineImage" data-img="2"][/p]</text>
    <itemCheck type="section" id="71">
      <have>
        <next id="97"/>
      </have>
    </itemCheck>
    <itemCheck type="section" id="70">
      <have>
        <next id="98"/>
      </have>
    </itemCheck>
    <itemCheck type="section" id="72">
      <have>
        <next id="99"/>
      </have>
    </itemCheck>
    <itemCheck type="section" id="73">
      <have>
        <next id="100"/>
      </have>
    </itemCheck>
    <itemCheck type="section" id="60">
      <dontHave>
        <next id="96"/>
      </dontHave>
    </itemCheck>
  </p>
  <p id="96">
    <text>[p]Jenny apja veszi fel a kagylót. – Nincs itthon – mondja. – Szerintem csak késő délután fog hazaérni.[/p] [p]Kénytelen vagy nélküle folytatni a nyomozást.[/p]</text>
    <next id="101"/>
  </p>
  <p id="97">
    <text>[p]Jenny apja veszi fel a kagylót. – Nincs itthon – mondja. – De épp most hívott a rendőrségről. Azt mondta, megoldotta az ügyet![/p] [p]– Hogyan? – kérdezed.[/p] [p]– Azt mondja, olyan könnyű volt, hogy szinte nem is élvezte. Beült Robert és Angela mögé a moziban, és hallotta, amint arról suttognak, hogyan követték el a tökéletes bűntényt.[/p] [p class="end"]Vége[/p]</text>
    <victory />
  </p>
  <p id="98">
    <text>[p class="inlineImage" data-img="70"][/p][p] – Az a furcsa Chartwellben, hogy úgy tesz, mintha [em]ő[/em] lenne a nyomozó – mondja Jenny. – Elég sok időt tölt az üvegházban, és egy nagyítóval vizsgálgatja az ajtót. Nem tudtam elég közel kerülni ahhoz, hogy megtudjam, mit csinál pontosan, de… ha engem kérdezel, ártalmatlan.[/p] [p]– Köszönöm, Jenny – mondod. – Később még beszélünk.[/p]</text>
    <next id="101"/>
  </p>
  <p id="99">
    <text>[p]– Sajnálom, de nem sikerült sokmindent kiderítenem Jane-ről. Az ügyvédje eljött hozzá néhányszor. Szerintem nagyon aggódik.[/p] [p]– Azt elhiszem – válaszolod. – De ha egy olyan ember vizsgálja az ügyedet, mint Prufrock, akkor is érdemes aggódnod, ha ártatlan vagy.[/p]</text>
    <next id="101"/>
  </p>
  <p id="100">
    <text>[p]– Sólyomként figyeltem Angelát. – De szinte semmit nem csinált, csak a zongorán játszott. Egész nap gyakorolt. Felvettem a diktafonommal, és megmutattam a zenetanáromnak. Ha minden igaz, Beethoven Holdfény szonátája volt. Úgy tűnik, a lány még csak kezdő.[/p] [p]– Köszönöm, Jenny – mondod. – Ez még fontos lehet.[/p]</text>
    <next id="101"/>
  </p>
  <p id="101">
    <text>[p class="inlineImage" data-img="101"][/p] [p]Mit teszel ezután?[/p]</text>
    <itemCheck type="section" id="13">
      <have>
        <itemCheck type="section" id="106">
          <dontHave>
            <next id="106">Ha szeretnéd megtudni, mit mond a labor a brandy-s üvegen korábban talált ujjlenyomatokról</next>
          </dontHave>
        </itemCheck>
      </have>
    </itemCheck>
    <itemCheck type="section" id="37">
      <have>
        <itemCheck type="section" id="110">
          <dontHave>
            <next id="110">Ha az üvegházban talált ujjlenyomatok eredménye érdekelne</next>
          </dontHave>
        </itemCheck>
      </have>
    </itemCheck>
    <next id="107" pos="3">Ha beszélsz Roberttel</next>
    <next id="111" pos="4">Ha Chartwellel váltanál pár szót</next>
    <next id="112" pos="5">Ha Angelával</next>
    <next id="114" pos="6">Ha Jane-nel</next>
    <next id="115" pos="7">Ha Jenny-vel</next>
    <next id="116" pos="8">Ha Prufrock felügyelővel</next>
    <next id="117" pos="9">Ha Gilliam Premmel</next>
    <next id="118" pos="10">Ha leülnél valami csendes helyre, és végiggondolnád, mit sikerült eddig kiderítened</next>
    <next id="119" pos="11">Ha úgy döntesz, hogy feladod a nyomozást</next>
    <next id="122" pos="12">Ha már tudod, hogy ki volt az elkövető</next>
  </p>
  <p id="102">
    <empty />
  </p>
  <p id="103">
    <text>[p class="inlineImage" data-img="103"][/p] [p]Pár perccel később sikerül elérned Prufrockot a telefonon.[/p] [p]– Nos, mit szeretnél? – kérdezi.[/p] [p]– Csak szállítani a döntő bizonyítékot a Harlowe Thrombey ügyben – válaszolod. – Van nálam egy levél Jane Thrombey-tól, amiben az asszony beismeri a bűncselekmény elkövetését.[/p] [p]Prufrock megkér, hogy menj be az őrsre. Mikor megjössz, átveszi tőled a levelet, és közli, hogy pár perc múlva visszatér. Fél óra telik el, miközben fel és alá sétálgatsz, és azon töprengsz, hogy miért kell mindig neked kisegítened Prufrockot. A felügyelő végül széles mosollyal az arcán tér vissza.[/p] [p]– Az írásszakértőnk szerint ez a levél hamisítvány. Nem lep meg egyébként, ugyanis az ügyet már lezártuk – az egyik barátod, Jenny Mudge segítségével.[/p] [p]– Hogyhogy? Hogy oldotta meg? – kérded.[/p] [p]– Thrombey unokahúga, Angela volt a tettes – mondja Prufrock. – És úgy oldotta meg, hogy [em]nem[/em] talált ujjlenyomatokat.[/p] [p]– Hogy lehet egy ügyet úgy megoldani, hogy nem talál ujjlenyomatot?[/p] [p]– Nagyon egyszerűen. Angela azt állította, hogy ő játszott a kisebbik zongorán az után, hogy Jane elhagyta a szobát. Jenny ellenőrizte a billentyűket ujjlenyomatok után kutatva. Ha a lány valóban játszott volna, talált volna legalább elmosódott nyomokat, de a billentyűk teljesen tiszták voltak. Mikor ezt elmondtuk Angelának, megtört, és végül beismerte, hogy Robert Lipscomb tört be az üvegházba, és lopta el az arzént, amit ő töltött bele Thrombey brandy-jébe.[/p] [p class="end"]Vége[/p]</text>
    <victory />
  </p>
  <p id="104">
    <empty />
  </p>
  <p id="105">
    <text>[p]Pár perccel később belefutsz Prufrock felügyelőbe, és átadod neki a levelet.[/p] [p]– Ez bizonyítja Jane bűnösségét! – kiált fel.[/p] [p]– Épp ellenkezőleg – válaszolod. – Ez egy hamisítvány. Márpedig ha valaki próbálja ráterelni a gyanút, az azt jelenti, hogy [em]nem[/em] ő az elkövető. Ezek szerint Robert hazudott, amikor azt mondta, hogy Thrombey Jane-t vádolta meg halála előtt.[/p] [p]– De Robert nem önthette a mérget a brandy-s üvegbe, hiszen Chartwellel együtt a játékszobában voltak, aki ezt igazolja is. És tudom, hogy nem próbálná védeni, ugyanis nemrég megvádolta azzal, hogy ő tört be az üvegházba.[/p] [p]– Robertnek nem is kellett megmérgeznie a brandy-s üveget – válaszolod. – Angelának adta a mérget, és a lány öntötte azt az italba.[/p] [p]Prufrock egy pillanatig az állát vakargatja. – És honnan tudod, hogy Robert nem Jane-nek adta?[/p] [p]– Ha így lett volna, akkor nem mondta volna, hogy Thrombey az asszonyt vádolta meg halálakor, mert akkor a nő bemártotta volna, hogy tőle kapta a szert.[/p] [p]Prufrock döbbenten rázza a fejét, majd hirtelen faképnél hagy.[/p] [p]– Hová megy? – kiáltasz a férfi után.[/p] [p]– Hogy elfogatóparancsot kérjek Angela és Robert ellen Harlowe Thrombey meggyilkolása miatt.[/p] [p]Prufrock felügyelőnek több hibája is van. Az egyik, hogy nem tudja, hogyan kell köszönetet mondani.[/p] [p class="end"]Vége[/p]</text>
    <victory />
  </p>
  <p id="106">
    <text>[p class="inlineImage" data-img="101"][/p] [p]A laboratórium szerint az üvegen lévő ujjlenyomat Harlowe Thrombey-é.[/p] [p]Kénytelen vagy egy másik nyomot találni.[/p]</text>
    <next id="101"/>
  </p>
  <p id="107">
    <text>[p]Felhívod Robert Lipscomb-ot, aki beleegyezik, hogy fél óra múlva találkozzatok a Thrombey házban. Felhívod Prufrock felügyelőt is.[/p] [p]– Nem tudok menni – válaszolja a férfi. – A többi gyanúsítottat kérdezem ki éppen.[/p] [p]– Hozza őket is – mondod –, és garantálom, hogy még ma megoldom az ügyet.[/p] [p]Ezen hosszan elgondolkodik a felügyelő. – Rendben. De ha nem sikerül, le foglak tartóztatni a rendőrség munkájának akadályozásáért![/p] [p]Fél óra elteltével mindenki megérkezik a könyvtárba. Jane, CHartwell és Angela az egyik fal mellett ülnek le, Robert Lipscomb pedig egy magas hátú karosszékbe, kicsit távolabb tőlük. Te az egyik sarokba húzódsz, ahonnan mindannyiukat szemmel tudod tartani. Prufrock egy másik rendőrrel az ajtóba áll.[/p] [p]– Rendben van, Sherlock – mondja füstöt pöfékelve Prufrock. – Halljuk, hogyan ölték meg Harlowe Thrombey-t.[/p] [p]– Robert majd elmondja nekünk – válaszolod.[/p] [p]– Hát persze – mondja a férfi –, hiszen én voltam az, aki hallotta Harlowe Thrombey utolsó szavait: „Jane töltötte ki az utolsó italom.”[/p] [p class="inlineImage" data-img="107"][/p]</text>
    <next id="121"/>
  </p>
  <p id="108">
    <empty />
  </p>
  <p id="109">
    <empty />
  </p>
  <p id="110">
    <text>[p]A laborjelentés szerint az üvegházban talált ujjlenyomatok nagy része Jenkinsé, a kertészé. Az egyik festékes dobozon Jane Thrombey hüvelyk- és mutatóujjának lenyomata található, a patkánymérges üvegen lévő pedig Dr. Robert Lipscombé. Egy nagyítón pedig Chartwelléi vannak.[/p] [p]Ez már valami, de több információra van szükséged, hogy megoldhasd a gyilkosságot.[/p]</text>
    <next id="101"/>
  </p>
  <p id="111">
    <text>[p class="inlineImage" data-img="111"][/p] [p]Chartwellt elég dühös hangulatban találod.[/p] [p]– Prufrock azt állítja, hogy én feszegettem fel az üvegház ajtaját, amikor a gyilkosság reggelén beugrottam, hogy visszahozzak egy könyvet. De tudom, hogy Robert volt az. Amikor megérkeztem a vacsorához, láttam, ahogy az üvegház felől fut vissza a házba.[/p]</text>
    <next id="101">Ha úgy gondolod, érdemes lenne a többi gyanúsítottal is beszélni</next>
    <next id="119">Ha úgy döntesz, hogy feladod az ügyet</next>
    <next id="122">Ha teljesen biztos vagy benne, hogy sikerült rájönnöd a megoldásra</next>
  </p>
  <p id="112">
    <text>[p]– Nagyon remélem, hogy tényleg gyorsan megoldod ezt az ügyet – mondja Angela.[/p] [p]– Szerintem van legalább egy ember, aki nem akarja ezt – válaszolod.[/p] [p]– Én szeretném, ha sikerülne – válaszolja Angela. – És még segítek is. Robert és Chartwell, bár nem szívlelik egymást, mindkettő azt állítja, hogy a gyilkosságot megelőzően egész idő alatt együtt voltak. Biztos ellenőrizted már, hogy én a fogorvosomnál voltam, amikor ellopták az arzént az üvegházból. Így egyszerű logikával ki lehet következtetni, hogy…[/p] [p]– Jane kellett, hogy legyen a gyilkos? – kérdezed.[/p] [p]Angela elmosolyodik.[/p] [p]– Remek gondolatmenet – folytatod –, de tudom, hogy Jane zongorázott, nem pedig maga, amikor a brandy-t megmérgezték.[/p] [p]Angela elkerekedett szemekkel néz rád.[/p] [p]– De én nem! – talán csak azt [em]hitted[/em], hogy Jane zongorázott. Nem jöttél rá, hogy miután az asszony kiment, még vagy tíz-tizenöt percig játszottam.[/p] [p]– Beethovent? – kérded.[/p] [p]– Ami azt illeti, igen – válaszol hűvösen Angela. – A Holfény szonátát.[/p] [p]– Akkor gondolom szívesen bemutatná a tudását egy zenetanár előtt![/p] [p]Angela arca elvörösödik a dühtől.[/p] [p]– De én nem törhettem be az üvegházba, hogy ellopjam az arzént! – kiált fel. – Be tudom bizonyítani, hogy a fogorvosomnál voltam![/p] [p]– Tudom – válaszolod. – Robert próbált falazni magának, amikor azt állította, hogy Harlowe Thrombey utolsó szavaival Jane-t nevezte meg. Innen tudom, hogy [em]ő[/em] volt az, aki betört az üvegházba, hogy ellopja magának az arzént.[/p] [p]– Az a bolond! – kiált fel Angela. – Miért kellett bevonnom azt a szerencsétlent![/p] [p]– Attól tartok, elég sok ideje lesz, hogy ezen töprengjen.[/p] [p]– Attól tartok, nem lesz időd ezen töprengeni – mondja Angela, miközben rád emeli a .45-ös pisztolyt. Túl későn jössz rá, hogy megfeledkeztél a legfontosabb detektívszabályról: soha ne bízz meg egy gyilkosban.[/p] [p class="end"]Vége[/p] [p class="inlineImage" data-img="113"][/p]</text>
    <victory />
  </p>
  <p id="113">
    <empty />
  </p>
  <p id="114">
    <text>[p]Jane Thrombey-t a zongora mellett találod. A nő ragaszkodik hozzá, hogy a gyilkosság éjszakáján 20:00 és 21:00 között végig játszott, és Angela volt az, aki elhagyta a helyiséget. Azt is elmondja, hogy hozzá sem nyúlt a hangszerhez.[/p]</text>
    <next id="101">Ha úgy gondolod, érdemes lenne a többi gyanúsított valamelyikével beszélned</next>
    <next id="119">Ha feladod az ügyet</next>
    <next id="122">Ha biztos vagy benne, hogy megoldottad az esetet</next>
  </p>
  <p id="115">
    <text>[p]Jenny-t a tornácukon ülve találod. Épp egy Sherlock Holmes regényt olvas.[/p] [p]– Örülök, hogy beugrottál – mondja a lány. – Azt hiszem, sikerült megoldanom az ügyet.[/p] [p]– Halljuk.[/p] [p]– Igazából szerencsém volt. Épp arra jártam, amikor megláttam, hogy Robert Lispcomb egy pár kerti ásót tesz be Chartwell kocsijába. Miután elment, kivettem őket az autóból, hogy megnézzem, beleillenek-e a feszegetés közben a keretben keletkezett lyukakba. Mivel passzoltak, bebizonyosodott, hogy a férfi tört be az üvegházba, és lopta el az arzént…[/p] [p]– De ő nem tölthette bele Harlowe Thrombey italába – mondod –, ugyanis Chartwell is megerősítette, hogy egyikük sem hagyta el a játékszobát aznap éjjel. És nem hiszem, hogy azért mondta ezt, hogy falazzon Robertnek.[/p] [p]– Igaz – mondja Jenny. – Nem Robert töltötte bele a mérget a brandy-be. Angelának adta, ő öntötte bele az üvegbe![/p] [p]– Akkor nem Jane?[/p] [p]– Ha Jane-nek adta volna, akkor nem állította volna azt, hogy Harlowe Thrombey a feleségét vádolta meg. Tehát Robert Angelának kellett, hogy adja az arzénos üveget.[/p] [p]– Én is épp erre gondoltam – válaszolod. – Megpróbálta magát védeni azzal, hogy Chartwellt és Jane-t vádolja meg, és épp ezzel buktatta le saját magát![/p] [p]– Pontosan – mondja Jenny.[/p] [p]– Egész jó detektív vagy – mondod a lánynak.[/p] [p]– Te se vagy éppen rossz. Legyünk partnerek![/p] [p class="end"]Vége[/p]</text>
    <victory />
  </p>
  <p id="116">
    <text>[p]Prufrock az irodájába vezet.[/p] [p]– Nos, mit talált? – kérdezed.[/p] [p]– Ez egy különösen bonyolult ügy – válaszolja a férfi. – A gyilkosok nagyon agyafúrtak voltak, de mint mindig, most is meg tudom oldani egyszerű logikával.[/p] [p]– Halljuk – mondod.[/p] [p]Prufrock feléd int a hosszú pipájával. – Nem lehetett sem Jenkins, sem a húga, Helga, mert 20:00 és 21:00 között mindketten a kórházban voltak, és ekkor tette bele az arzént a gyilkos a brandy-s üvegbe. Jane sem lehetett, ő ugyanis a betöréskor koncertet adott éppen. És Angela sem követhette el a bűncselekményt, mert ő meg a fogorvosánál volt. Ezen kívül sem Chartwell, sem Robert nem lehettek a gyilkosok, ők ugyanis azt állítják, hogy a másik a vacsora után ki sem mozdult a játékszobából.[/p] [p]– De felügyelő, épp most zárt ki minden gyanúsítottat! – szakítod félbe a férfit.[/p] [p]– Talán igen – válaszol Prufrock –, de mint azt te is látod, [em]nagyon[/em] közel vagyok a megoldáshoz![/p] [p]Alig tudod visszafojtani a nevetést, amíg ki nem érsz a nyomozó irodájából.[/p]</text>
    <next id="101">Ha úgy gondolod, érdemes lenne a többi gyanúsítottal is beszélned</next>
    <next id="119">Ha feladod az ügyet</next>
    <next id="122">Ha úgy gondolod, sikerült megoldanod az esetet</next>
  </p>
  <p id="117">
    <text>[p class="inlineImage" data-img="117"][/p] [p]– Rendben van, beszélek veled – csattan fel Gilliam Prem a telefon túlvégén.[/p] [p]– Nem lehetséges, hogy Jane Thrombey töltötte bele a brandy-s üvegbe a mérget, Mr. Prem?[/p] [p]Prem úgy löki a választ, mintha csak papírról olvasná. – Ő a zongorán játszotta Beethoven Holdfény szonátáját, amikor az elkövető Thrombey üvegébe töltötte a mérget. Angela volt az, aki távozott a szobából. A nő nem tudta volna eljátszani a darabot, mert még túlságosan kezdő.[/p] [p]Több információra van szükséged.[/p]</text>
    <next id="101"/>
  </p>
  <p id="118">
    <text>[p]Minden ügyben eljön az a pillanat, amikor érdemes megállni, és összegezni mindazt, amit tudunk. Egy dolog zavar az egészben: Chartwell és Robert mindketten azt állítják, hogy 20:00 és 21:00 között egyikük sem hagyta el a játékszobát a gyilkosság napján. Ha ez valóban így van, nem tehettek arzént Harlowe Thrombey brandy-s üvegébe. Persze az sem lehetetlen, hogy egymást védik, de ha ez így van, miért mondaná azt Chartwell, hogy Robert a bűnös?[/p]</text>
    <next id="101">Ha úgy gondolod, hogy érdemes lenne kikérdezni a gyanúsítottak valamelyikét</next>
    <next id="119">Ha úgy döntesz, hogy feladod az ügyet</next>
    <next id="122">Ha biztosan tudod, ki a gyilkos</next>
  </p>
  <p id="119">
    <text>[p]Elég lehangoló a dolog. Semmit nem utálsz jobban, mint amikor nem tudsz megoldani egy bűnesetet.[/p] [p class="end"]Vége[/p] [p class="inlineImage" data-img="0"][/p]</text>
    <victory />
  </p>
  <p id="120">
    <empty />
  </p>
  <p id="121">
    <text>[p class="inlineImage" data-img="121"][/p][p]Előveszed a zsebedből a kazettát, és Robert arába nyomod.[/p] [p]– A zeneszobában hagytam egy kazettás diktafont, ami folyamatosan rögzítette a történteket – mondod. – A zongorán egész idő alatt játszott valaki. Mivel ez a valaki Jane volt, ezért tudom, hogy hazudott Thrombey utolsó szavait illetően![/p] [p]– De én nem tölthettem ki az italt. Egész idő alatt a játékszobában voltam! – mondja Robert.[/p] [p]– Ez igaz – mondod. – És Chartwell is. Angela volt az egyetlen, aki beletölthette a mérget a brandy-s üvegbe.[/p] [p]– Akkor én ártatlan vagyok! – kiáltja Robert.[/p] [p]– Nem vagy! – sikolt fel Angela dühtöl elvörösödött fejjel. – [em]Te[/em] szerezted meg az arzént az üvegházból![/p] [p]Robert hirtelen felpattan, és az ajtó felé próbál szaladni. Prufrock azonban egy pillanat alatt nekilöki az egyik könyvespolcnak.[/p] [p]Angela a székbe süpped, és kezébe temeti az arcát.[/p] [p]– Milyen kár – mondja Jane Thrombey. – Harlowe egy hawaii kirándulásra akart befizetni titeket nászajándékként.[/p] [p]Prufrock hozzád lép, kiveszi a kazettát a kezedből, és ostoba tekintettel figyelni kezdi, mint egy kutya a tükörképét a tóban.[/p] [p]– Hogyan rejtetted el a felvevőt a zeneszobában? – kérdezi végül.[/p] [p]– Az igazat megvallva sehogy – válaszolod, miközben visszaveszed tőle a kazettát. – Ez csak egy régi Beatles felvétel.[/p] [p class="end"]Vége[/p]</text>
    <victory />
  </p>
  <p id="122">
    <text>[p]Hazamész, és felhívod Prufrock rendőrségi telefonszámát.[/p] [p]– Prufrock felügyelő – szólsz bele elégedett hangon. – Ha van egy perce, szívesen elmondanám, pontosan hogyan gyilkolták meg Harlowe Thrombey-t.[/p] [p class="end"]Vége[/p] [p class="inlineImage" data-img="2"][/p]</text>
    <victory />
  </p>
</content>