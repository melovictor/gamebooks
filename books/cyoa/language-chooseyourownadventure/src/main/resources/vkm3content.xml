<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <text>[p][/p]</text>
    <next id="background"/>
  </p>
  <p id="background" display="Háttér">
    <text>[p]Mélytengeri felderítő vagy. Az óceán legmélyén véletlenül kizártad magad különleges tengeralattjáródból. Szerencsére barátaid a felszínen várnak rád egy csónakban. De vajon időben ki tudnak menteni? Ahogy elkezdenek húzni, szédülni kezdesz, és érzed, amint végtagjaidból elszáll az erő… teljesen kimerülsz. Ekkor megpillantasz egy feléd úszó delfint. Tudod, hogy ezek az emlősök néha segítenek a bajba jutott embereken.[/p] [p] Mi történik ez után? Minden azon múlik, hogy [em]te[/em] miként döntesz. Hogy végződik a történet? Csak rajtad áll! És a legjobb az egészben, hogy újra és újra elolvashatod a történetet, míg végül nem egy, hanem [em]tucatnyi[/em] új élménnyel gazdagodsz![/p][/p][p class="inlineImage"][img src="resources/cyoa2/87.jpg" /][/p] [/p]</text>
    <next id="2" pos="1" />
  </p>
  <p id="1">
    <empty />
  </p>
  <p id="2">
    <text>[p class="inlineImage"] [img src="resources/cyoa2/2.jpg" /] [/p] Mélytengeri felderítő vagy, az óceánok fenekét kutatod. Feladatod, hogy megtaláld Atlantisz elveszett városát. Ez a legnagyobb kihívás, amivel valaha szembe néztél.[/p] [p]Reggel van, a nap épp most emelkedik a láthatár fölé. A tenger nyugodt. Különleges felszerelésedbe öltözve bemászol a [em]Kutász[/em] keskeny pilótakabinjába. A [em]Maray[/em] kutatóhajó legénysége lecsavarozza fölötted a nyílást, majd egy erős, vékony acélsodrony segítségével a vízbe eresztenek. Megkezdődik hosszú utad az óceán mélye felé. Pár perc elteltével már olyan mélyen vagy, hogy szinte semmi fény nem jut le hozzád. Kísérteties csend vesz körbe, miközben a [em]Kutász[/em] egyre lentebbre süllyed. A vastag üvegből készült kémlelőnyíláson át halakt látsz, amint elhaladnak melletted, vagy néha megállnak, hogy jobban megnézzenek maguknak téged – a másvilági behatolót.[/p] [p]A kábel, amivel a [em]Maray[/em] leeresztett, szinte teljesen letekeredett. Egy kanyonra néző sziklaszirten álltál meg, ami állítólag Atlantisz elveszett városához vezet.[/p] [p]Ha úgy döntenél, hogy gyalog folytatod az utad, különlegesen kiképzett búvárruhád képes lesz megvédeni a hatalmas nyomástól, ami idelenn uralkodik. Vagy el is vághatod a köteleket, melyek tartanak, a [em]Kutász[/em] ugyanis képes saját erőből is haladni. Egy ismeretlen, új világ kapuja előtt állsz.[/p]</text>
    <next id="6">Ha úgy döntesz, hogy felderíted a szirtet, ahol megálltál</next>
    <next id="5">Ha inkább elvágnád a [em]Maray[/em] köteleit, és a Kutásszal folytatnád a felderítést a lenti kanyonban</next>
  </p>
  <p id="3">
    <empty />
  </p>
  <p id="4">
    <empty />
  </p>
  <p id="5">
    <text>[p class="inlineImage"] [img src="resources/cyoa2/5.jpg" /] [/p] Rádión közlöd a helyzeted a [em]Maray[/em] legénységével, továbbá tervedet, hogy lecsatlakozol a huzalról, és saját erőből folytatod az ereszkedést. Fentről megkapod az engedélyt, így hátra hagyod a biztonságot. Immáron magadra maradtál. A [em]Kutász[/em] zajtalanul siklik be a vízalatti kanyonba.[/p] [p]Ahogy közelebb érsz a talajhoz, bekapcsolod a tengeralattjáróra szerelt erős reflektorokat. Egyenesen előtted egy sötét fal magasodik, melyet kagylók borítanak. Balodon egy barlangnyílás tátong, mely tökéletesen kerek, mintha csak emberi kéz vájta volna. A közelében lámpáshalak világítanak sápadt, zöld fénnyel.[/p] [p]Jobbodon buborékfüggönyt látsz, mely a talapzatból száll fel.[/p]</text>
    <next id="8">Ha úgy döntesz, hogy a buborékok forrása után nézel</next>
    <next id="9">Ha inkább a barlangban néznél szét</next>
  </p>
  <p id="6">
    <text>[p]Búvárruhád megvéd a mélyben uralkodó hatalmas nyomástól. Elég szűk az öltözék, és sok időd elmegy azzal, hogy felvedd. Végül azonban kicsusszansz a [em]Kutász[/em] légzsilipen, és az óceán fenekére állsz. Különös és csodálatos világba csöppentél, ahol minden mozdulatod csigalassúságú. A kézi lámpásod segítségével elkezded megvizsgálni a kanyon fölé nyúló szirtet.[/p] [p]Sárga színű angyalhalak raja suhan el melletted szinte kéznyújtásnyira. Vajon miért sietnek ennyire? Üldözi őket valami?[/p] [p]És akkor te is megpillantod. A [em]Kutász[/em] egy hatalmas tengeri szörny markába került. Hasonlít egy tintahalra, de sokkalta nagyobb annál. Tengeralattjáród játékszernek tűnik csupán hosszú, izmos csápjai között. Gyorsan elrejtőzöl egy sziklaformáció mögött. Tudod, hogy a szigonypuska, amit magaddal hoztál, hasztalan lenne ez ellen a bestia ellen. Úgy tűnik, kis hajód hamarosan szomorú véget ér. Mindenféle méretű hal suhan a közeledbe, védelmet remélve a szörnyeteg ellen.[/p] [p class="inlineImage"] [img src="resources/cyoa2/6.jpg" /] [/p]</text>
    <next id="10">Ha rejtve maradsz, a [em]Kutász[/em] közelében</next>
    <next id="12">Ha megpróbálsz elszelelni innen, remélve, hogy a mentésedre kiküldött emberek észre fognak venni</next>
  </p>
  <p id="7">
    <empty />
  </p>
  <p id="8">
    <text>[p]Óvatosan a kanyon falai közé vezeted a [em]Kutász[/em]t.[/p] [p]A padlón egy jókora, kerek lyukat pillantasz meg, melyből a hatalmas buborékok erednek. Hajódat felszerelték olyan tudományos műszerekkel, melyek segítségével kielemezheted ezeket a buborékokat. Ezen kívül hanglokátor is található benne, mellyel a lyuk mélységét tudod megmérni.[/p]</text>
    <next id="11">Ha a buborékokat vizsgálnád meg</next>
    <next id="15">Ha a hanglokátort használnád</next>
  </p>
  <p id="9">
    <text>[p]Áthaladsz a barlang kerek bejáratán. Odabenn a reflektorok fényeiben mintha rakpartok és stégek alakja rajzolódna ki a falak mentén. A [em]Kutász[/em] lámpái nem valami erősek, van azonban egy különleges lézerlámpája, mely nappali ragyogásba borítaná a termet. Ezt azonban sajnos csak kétszer tudod használni, és csak nagyon rövid ideig, mielőtt újra kellene tölteni fenn, a [em]Maray[/em] fedélzetén, mely legalább hatszáz méterre van feletted, a felszínen.[/p]</text>
    <next id="16">Ha úgy döntesz, mégis használod a lézerfényt</next>
    <next id="14">Ha inkább mélyebben hatolsz be a barlangba</next>
  </p>
  <p id="10">
    <text>[p]Az óriás tintahal jobbra-balra taszajtja a [em]Kutász[/em]t, végül azonban ráun a játékra, és egy erőteljes vízsugár kilövellése kíséretében elsuhan. Immáron nyugodtan előjöhetsz rejtekhelyedről, és megvizsgálhatod, megsérült-e a hajód.[/p] [p]Legnagyobb elkeseredésedre azt tapasztalod, hogy a légzsilip teljesen beragadt. Ki vagy zárva a tengeralattjáróból. A [em]Maray[/em] legénysége azonban valószínűleg megneszelte, hogy bajban vagy, amikor nem válaszoltál a rutin rádióüzenetükre, és most egy mentőstéget eresztenek le. Mikor leérkezett, felszólsz nekik, hogy kezdjenek el lassan a felszínre húzni. Hogy elkerüljék a keszonbetegséget, azaz hogy a véredből nitrogénbuborékok váljanak ki, nagyon lassan csinálják mindezt.[/p] [p]Épp amikor elkezdenének felfelé húzni, az óriás tintahal ismét előbukkan a semmiből, és egyenesen feléd tart.[/p]</text>
    <next id="17">Ha úgy döntesz, hogy szigonypuskáddal megpróbálod elriasztani a bestiát</next>
    <next id="18">Ha a veszély ellenére inkább jeleznél a [em]Maray[/em] legénységének, hogy húzzanak gyorsabban</next>
  </p>
  <p id="11">
    <text>[p]Apróbb nehézségek árán magadra húzod a szűkre szabott búvárruhát, és a [em]Kutász[/em]t elhagyva nekiállsz, hogy megvizsgáld a buborékokat. Munka közben véletlenül beleütöd a könyöködet egy szelepbe, ami kiengedi a hajód felszínre emelkedéséhez szükséges sűrített oxigént a tárolótartályból. Ez ellen sajnos már semmit nem tehetsz, így folytatod a munkát. Megállapítod, hogy nagy mennyiségű oxigént tartalmaznak, és nyoma sincs bennük mérgező anyagoknak. Lehetséges, hogy a mélyben emberszerű lények számára lélegezhető levegő van? Lehet, hogy odalenn rejtőzik Atlantisz?[/p] [p]Elgondolkodsz rajta, vajon bevesd-e a [em]Kutász[/em] fúrókarját, hogy kitágítsd a nyílást, melyen át a buborékok jönnek, hogy a hajóval tudd folytatni a kutatást. Ugyanakkor aggódsz amiatt, hogy a jármű most már képtelen önerőből visszajutni a felszínre. Talán a buborékok ebben is a segítségedre lehetnek.[/p]</text>
    <next id="24">Ha úgy döntesz, hogy a tartályba próbálod gyűjteni a buborékokat</next>
    <next id="22">Ha inkább megkezded a fúrást</next>
  </p>
  <p id="12">
    <text>[p]Óvatosan haladva felmászol a kanyon oldalán, remélve, hogy eléred az óceán fenekét, és az óriás tintahal karmában hagyod a tengeralattjárót. Úgy tervezed, hogy feleresztesz egy vészjelzőt, ami a felszínre emelkedik, egy nagyobb területen sárgára színezi a vizet, és a többiek erősítést küldenek érted.[/p] [p]Amikor eléred a kanyon tetejét, és valamivel nagyobb biztonságban érzed magad, a legvérfagyasztóbb látvány tárul eléd: egy hatalmas cápa alakja! A bestia feléd kezd körözni, és tudod, hogy téged pécézett ki magának. Felötlik benned, hogy talán most van itt az ideje, hogy kioldd a tartalék gyorsító tölteted, ami sebesen a felszínre juttathatna téged. A ragadozó rettenetesen gyors, és lehet, hogy még úgy is utolérnek. Ráadásul azt is tudod, hogy a hirtelen felemelkedés következtében kialakulhat nálad a keszonbetegség.[/p] [p class="inlineImage"] [img src="resources/cyoa2/12.jpg" /] [/p]</text>
    <next id="21">Ha úgy döntesz, hogy mindezek ellenére megpróbálkozol a manőverrel</next>
    <next id="19">Ha inkább csendben vársz, remélve, hogy a cápa végül elmegy</next>
  </p>
  <p id="13">
    <empty />
  </p>
  <p id="14">
    <text>[p class="inlineImage"] [img src="resources/cyoa2/14.jpg" /] [/p] Csendben a barlanghoz suhansz. A teteje mintha felfele ívelne, így követed. A mélységjelző szerint gyorsan emelkedsz. Lehet, hogy hamarosan a felszínre és a szabad levegőre érsz. Végül azonban a plafon ismét vízszintessé válik. Előtted egy tökéletes, kör alakú zsilipkapu áll, mely számodra ismeretlen fémből készült. A [em]Kutász[/em] mechanikus karjával megpróbálod kinyitni, de az nem enged. Rádiójeleket kezdesz küldeni, remélve, hogy a túloldalon valaki felfigyel ezekre.[/p]</text>
    <next id="26">Ha türelmetlen vagy, és inkább úgy döntesz, hogy felrobbantod az ajtót</next>
    <next id="28">Ha türelmesen vársz, és tovább sugárzod az adást</next>
  </p>
  <p id="15">
    <text>[p]A lyuk mellé vezeted a [em]Kutász[/em]t, és a hanglokátorral elkezded felmérni, milyen mély lehet a lyuk. Legnagyobb meglepetésedre az szörnyen mély, nem kizárt, hogy egészen a föld középpontjáig elér![/p] [p]Mi lapulhat odalenn? Honnan jönnek a buborékok? Atlantisz lenne alattad?[/p] [p]Ekkor azonban aggasztó értékek bukkannak fel a műszereiden: egy enyhébb földrengés van készülőben. A jármű ugyan sértetlen, a felszínen azonban nem kizárt, hogy egy kisebb szökőár alakult ki, melynek következtében a [em]Maray[/em] biztonságosabb vizekre hajózott. Veszélyes lehet itt maradnod, ha a hajó nélküled áll tovább. Ugyanakkor könnyen lehet, hogy a világ legnagyobb felfedezése előtt állsz.[/p]</text>
    <next id="23">Ha leereszkedsz a lyukba</next>
    <next id="27">Ha inkább visszatérsz a felszínre</next>
  </p>
  <p id="16">
    <text>[p]A lézerfény nyalábja bevilágítja az egész barlangot. Messze, a távolban egy tengeralattjárót pillantasz meg! Óvatosan közelebb vezeted hozzá a [em]Kutász[/em]t. Felismered a járművet, ez ugyanaz a jármű, mint ami egy éve tűnt el a Bermuda-háromszögben – ami innen több, mint 3000 kilométerre van![/p] [p]Úgy látod, a hajó ép, csupán nyálkás alga borítja. Gyönyörű halak úszkálnak körülötte, mintha csak a saját otthonuk lenne. Ekkor tűnik fel, hogy a főzsilip feltűnően tiszta.[/p]</text>
    <next id="29">Ha úgy döntesz, hogy beszállsz a tengeralattjáróba</next>
    <next id="31">Ha inkább folytatod az utat a barlangban</next>
  </p>
  <p id="17">
    <text>[p]Az óriás tintahal rád támad. Két, egyenként hatméteres, tapadókorongokkal borított csápjával nyúl feléd, hogy megragadjon. Leveted magad a stégről, és két szigonyt lősz a fenevad felé. Mindkettő a szeme közelében találja el a szörnyeteget, de az folytatja a rohamozást.[/p] [p]Az egyik csáp a sisakod köré fonódik, és elszakítja az anyagot. Utolsó szigonyodat is kilövöd, remélve, hogy egy sérülékeny pontján találod el az állatot. Az óceán vize elkezd beáramlani az öltözékedbe. Jelzel a [em]Maray[/em] legénységének, hogy nagyon gyorsan mentsenek ki. Harmadik lövésed valószínűleg telibe találta a tintahalt, mivel az vadul forgolódva menekül el a közeledből. Lassan elveszted az eszméleted.[/p] [p]A hajó fedélzetén térsz magadhoz, ahol gyorsan egy nagy nyomású kamrába visznek, hogy kigyógyítsanak a keszonbetegségből. Néhány nap múlva már jobban érzed magad, és ismét foglalkozni kezd a pokolba ereszkedés gondolata.[/p]</text>
    <next id="32">Ha úgy döntesz, hogy felhagysz az expedícióval</next>
    <next id="33">Ha inkább visszatérnél a mélybe</next>
  </p>
  <p id="18">
    <text>[p]Ahogy sebesen elkezdenek felhúzni, lassan elveszted az eszméletedet. Először csak szédülni kezdesz, és érzed, amint karjaid és lábaid elgyengülnek. Végül teljesen elhagy az erőd, és a stégről kimerülten a mélybe zuhansz. Ekkor egy delfint pillantasz meg, ami feléd tart. Tudod, hogy ezek a csodálatos lények időnként kisegítik a bajbajutottakat. Vajon ez is közéjük tartozik?[/p]</text>
    <next id="34">Ha úgy döntesz, hogy megpróbálsz segítséget kérni tőle</next>
    <next id="37">Ha inkább saját erőből folytatnád az utat a felszín felé</next>
  </p>
  <p id="19">
    <text>[p class="inlineImage"] [img src="resources/cyoa2/19.jpg" /] [/p] Vársz, hogy a cápa magadra hagyjon. Ekkor azonban feltűnik, hogy újabb példányok csatlakoznak az elsőhöz. Egyre közelebb és közelebb merészkednek hozzád. Túl késő, innen már nincs menekvés![/p] [p class="end"]Vége[/p]</text>
    <victory />
  </p>
  <p id="20">
    <empty />
  </p>
  <p id="21">
    <text>[p class="inlineImage"] [img src="resources/cyoa2/21.jpg" /] [/p] Aktiválod a gyorsító töltetet, és sebesen a felszín felé kezdesz suhanni. Több kisebb halraj is riadtan rebben szét, amint átlősz köztük. Szédülni kezdesz, és hamarosan teljesen elveszted a lélekjelenléted. A világ mintha fejjel lefelé lenne. Nagyon reméled, hogy a cápa már nincs a közeledben. Végül felbukkansz a felszínen, nagyjából nyolcszáz méterre a [em]Maray[/em]tól.[/p] [p]Az őrszem hamar megpillant, és gyorsan kimentenek. A sebes emelkedés miatt azonban súlyos keszonbetegség alakult ki nálad, ami csak nagyon hosszú idő alatt múlik el teljesen. És mikor végre teljesen felépülsz, a hajóorvos szomorúan közli veled, hogy víz alatti napjaidnak vége. Valaki másnak kell rátalálnia Atlantiszra.[/p] [p class="end"]Vége[/p]</text>
    <victory />
  </p>
  <p id="22">
    <text>[p]Ahogy nekikezdesz a fúrásnak, a buborékok is sűrűsödni kezdenek.[/p] [p]A jelenség már elég erőteljes ahhoz, hogy a vízfelszínen is jól láthatóak legyenek. Most megpróbálhatsz felemelkedni, és meghatározni a buborékok forrásának pontos helyzetét. Ezután pedig a [em]Maray[/em] tudósaival közösen kitalálhatnátok, mi legyen a következő lépés. Másrészről egyszerűen be is hatolhatsz a lyukba a tengeralattjáróddal, hogy most rögtön kiderítsd, hová vezet a túlsó vége. Tudod, hogy ez nem veszélytelen, de így akár még Atlantiszra is rábukkanhatsz.[/p]</text>
    <next id="38">Ha folytatod a kutatást</next>
    <next id="35">Ha a felszínre mész vissza</next>
  </p>
  <p id="23">
    <text>[p]Most van itt a tettek ideje. Ellenőrzöd a [em]Kutász[/em] műszereit, majd összeszorított foggal megkezded a süllyedést. Egyre mélyebbre jutsz, mélyebbre, mint ahol ember vala járt. A hajót mély merülésekhez tervezték, te azonban kilométereket ereszkedsz lefelé nagy sebességgel. A nyomás egyre csak nő, a sötétség mindent beborít, a mélységmérő pedig hamarosan 24 kilométert jelez. Gyorsan emelkedésbe állítod a vezérlőt. Figyelmeztető lámpák gyulladnak ki a műszerfalon, melyek szerint a víz nyomása most már nagyobb, mint amit a jármű motorjai kompenzálni tudnának. Innen már nincs visszaút. A vaksötétben folytatni fogod az ereszkedést, egészen addig, amíg a víznyomás össze nem roppantja a [em]Kutász[/em]t. Ez az utolsó utad.[/p] [p class="end"]Vége[/p] </text>
    <victory />
  </p>
  <p id="24">
    <text>[p]Sikerül eléggé feltöltened a [em]Kutász[/em] tartályait ahhoz, hogy ismét képes legyen felemelkedni. A jármű lassan kiemelkedik a kanyonból, nyomában színes halak rebbennek szét riadtan. Néhány vízinövényt is érintetek, melyek úgy hajladoznak az áramlatokban, mint pálmafák a szélben. Épp mikor elérnéd a szurdok tetejét, megpillantasz valamit, amiről egy ősrégi út jut azonnal az eszedbe! Két szélén hatalmas sziklasor meredezik, mintha csak korlátot alkotnának mellette. Lehetséges, hogy megtaláltad az Atlantiszba vezető utat? Kikötöd a [em]Kutász[/em]t, és felkészülsz rá, hogy közelebbről is szétnézz odalenn.[/p]</text>
    <next id="6" pos="1" />
  </p>
  <p id="25">
    <empty />
  </p>
  <p id="26">
    <text>[p class="inlineImage"] [img src="resources/cyoa2/26.jpg" /] [/p] Úgy [em]hiszed[/em], egyetlen módon juthatsz csak át az ajtón: ha berobbantod. A [em]Kutász[/em] lézerágyúja igen erős, így felkészülsz a lövésre. Beméred a célt, és megnyomod a gombot. Erőteljes sugár csap elő a járműből, de semmi nem történik. Nagyobb teljesítményre állítod a fegyvert, és újra próbálkozol. A sugár most egy pillanat alatt szétolvasztja a zsilipkaput. A tengervíz azonnal betódul a nyíláson, és téged is a levegővel teli terembe sodor. A víz pusztító erővel és sebességgel áramlik. Több embert is látsz, amint rémülten futnak a menekülő kapuk felé, de már túl késő! Rossz döntést hoztál.[/p] [p class="end"]Vége[/p]</text>
    <victory />
  </p>
  <p id="27">
    <text>[p]Úgy döntesz, hogy visszatérsz a felszínre. A szurdok oldala mentén óvatosan fölfelé irányítod a [em]Kutász[/em]t. Járműved hirtelen magával rántja egy erőteljes víz alatti áramlat, ami egyenesen egy barlangnyílás felé rántja. Odabenn egy fém zsilipkapuhoz érkezel, ami közeledtedre kinyílik, és elnyel. Az ajtó bezáródik mögötted, a víz pedig lassan elapad. Mikor kilépsz a hajóból, úgy érzed, egy emberkéz alkotta barlangba kerültél.[/p] [p]A falon kinyílik egy ajtó, és két, egyszerű ruhába öltözött ember lép feléd. – Üdvözlünk Atlantiszon – köszönt az egyik. – Már vártunk rád.[/p] [p]Micsoda felfedezés! Ráleltél az elveszett városra és lakóira. A két férfi elmondja, hogy bár a helyiek időnként fellátogatnak a felszínre, senki onnan érkező nem térhet vissza soha többé. Nem kegyetlenek, egyszerűen csak félnek attól, hogy felfedezik őket.[/p] [p]Szeretnék, ha követnéd őket, te pedig készségesen [em]beleegyezel[/em] ebbe. Bár egy másik gondolat is felötlik a fejedben. Talán a hajó lézerágyújával ki tudnád innen robbantani magad.[/p]</text>
    <next id="39">Ha úgy döntesz, hogy követed az embereket, és csatlakozol az atlantisziakhoz</next>
    <next id="40">Ha a [em]Kutász[/em]hoz rohannál, hogy kijuss a becsukott ajtón át</next>
  </p>
  <p id="28">
    <text>[p]Nagyon úgy tűnik, hogy a rádióadás nem vezet eredményre, és elég hamar ráunsz, hogy egy csukott ajtóval társalogj. Már épp feladnád a dolgot, amikor az ajtószárnyak hirtelen kitárulnak, és egy kisebb termet pillantasz meg, amit egy csukott ajtó zár le. Beljebb óvakodsz. Ekkor válaszüzenetet kapsz a rádióból – méghozzá angolul! Megtudod, hogy boldogan fogadnak, de ha egyszer belépsz ide, akkor soha többé nem térhetsz vissza a fenti világba. Rajtad áll a döntés.[/p]</text>
    <next id="41">Ha úgy döntesz, hogy továbbmész, és felderíted a helyet, ami csakis Atlantisz lehet</next>
    <next id="42">Ha inkább visszafordulnál</next>
  </p>
  <p id="29">
    <text>[p]A tengeralattjáró nagyon kíváncsivá tesz. Felöltöd a búvárruhádat, kinyitod a jármű zsilipkapuját, és belépsz. Legnagyobb meglepetésedre odabenn minden tiszta és rendezett. Életnek nyomát sem látod, de dulakodásra vagy bármi másra utaló jeleket sem találsz. A vezérlőteremben végül megpillantasz egy különös szerkezetet, ami sehogy sem illik a képbe.[/p] [p]Hirtelen egy hang szólal meg a fejedben. Elmondja, hogy az atlantiszi civilizáció évezredekkel ezelőtt ráébredt, hogy kontinensük a tenger alá kezd süllyedni. Ráleltek egy óriási, víz alatti barlangra, és itt építettek új otthonokat maguknak. Később, mikor a város már teljesen víz alá merült, néhány tudósuk kifejlesztett egy műtéti eljárást, aminek segítségével képessé váltak a víz alatti lélegzésre.[/p] [p]A hang, ami igen barátságosnak hat, azt is közli veled, hogy Atlantiszon két nagy csoport él. Az egyikük jó, a másikuk gonosz. Ezek után felajánlja a lehetőséget, hogy egy titkos alagúton keresztül elvezet téged az elsüllyedt városhoz.[/p] [p]Az utasításokat követve egyszer csak megpillantasz egy döbbenetes kinézetű vízalatti járművet, melyben több embert is látsz. Ez valószínűleg atlantiszi, de fogalmad sincs róla, hogy melyik csapathoz tartoznak. Vajon ők tudnak a titkos átjáróról?[/p]</text>
    <next id="43">Ha belehúzol, és megpróbálod még az előtt elérni a folyosót, hogy meglátnának</next>
    <next id="44">Ha inkább el akarod kerülni a veszélyt, és visszaúszol a [em]Kutász[/em]hoz</next>
  </p>
  <p id="30">
    <empty />
  </p>
  <p id="31">
    <text>[p class="inlineImage"] [img src="resources/cyoa2/31.jpg" /] [/p] Elhaladsz a roncs mellett, és folytatod utadat a barlangban. Hamarosan megpillantasz egy újabbat. Aztán egy másikat. Ezeket is alga borítja, és ugyanúgy épnek látszanak. Lehetséges, hogy az atlantisziak összeszedik a Bermuda-háromszögben elveszett hajókat, és idehozzák őket. Végül észreveszel egy három árbocos szkúnert, amilyet az 1800-as évek elején építettek. A kötélzetet itt is nyálkás növények borítják, és apró halak úszkálnak körülötte.[/p] [p]Kíváncsiságod úrrá lesz rajtad, így magadra öltöd a búvárruhádat, és kiszállsz a [em]Kutász[/em]ból. Lassan a vitorlás felé indulsz. Hirtelen egy négy méter hosszú tengeri kígyó csap le rád a jármű takarásából, és a jobb kézfejedbe mélyeszti fogait. Az állat halálos mérge ellen nincs ellenszer.[/p] [p class="end"]Vége[/p]</text>
    <victory />
  </p>
  <p id="32">
    <text>[p]Szomorúan döntesz úgy, hogy ideje felhagyni a kutatással. Nem kockáztathatod meg, hogy visszatérj a mélybe, így kelletlenül visszatérsz az Egyesült Államokba.[/p] [p]Több nagyobb televíziós csatorna is meghív, hogy beszámolj nekik a kalandodról. Az egyik ilyen műsor alkalmával megszakítják az adást, hogy bejelentsék, felfedezték Atlantiszt. Bánod a döntésedet, de igazából nem volt választásod. Vagy mégis?[/p] [p class="end"]Vége[/p]</text>
    <victory />
  </p>
  <p id="33">
    <text>[p]Nem tudsz ellenállni a tengeri kaland ígéretének. Tudod, hogy vissza kell térned a mélybe, így néhány heti pihenést követően ismét beszállsz a [em]Kutász[/em]ba, és sebesen a fenék felé indulsz. A hatalmas szurdok mellett, az óceán fenekénél teszed le a hajót, és különleges búvárruhádat magadra öltve elindulsz, hogy szétnézz. Az óriás tintahalnak nyoma sincs, így biztonságban érzed magad.[/p] [p]Egy sziklahalmazt megkerülve egy ősi görög hajó roncsaira bukkansz. Igazán különösnek tartod, hogy ilyen mélyen épségben rábukkansz. Vajon hogy kerülhetett ide? Talán az atlantisziakat látogatta meg, mielőtt még a kontinens a vízbe süllyedt volna?[/p] [p]Készítesz néhány képet, és lejegyzeteled a gondolataidat. Talán ez a hajó rejti az elveszett város titkát.[/p]</text>
    <next id="45">Ha alaposabban is szétnéznél benne</next>
    <next id="46">Ha inkább visszatérsz a felszínre, és beszámolsz róla, mit találtál idelenn</next>
  </p>
  <p id="34">
    <text>[p]A delfin rád néz, és mintha elmosolyodna. Megragadod egyik uszonyát, és az okos állat izmos testének néhány erőteljes mozdulatával megindul a felszín felé. Hamarosan áttöritek a felszínt. A [em]Maray[/em] nincs a közeletekben. A tenger közepén vagy, elveszve, egymagadban.[/p] [p]A delfin ismét a felszín alá veti magát, és mivel még mindig kapaszkodsz bele, magával húz téged is. Sebesen úszva cipel nagyjából 20 percig, és amikor ismét felbukkantok, már a kutatóhajó mellett vagytok. Az okos kis emlős biztosan meghallotta a [em]Maray[/em] motorjának hangját.[/p] [p]Mikor visszatérsz a fedélzetre, mindenki gratulál a megmenekülésedhez. Elkezdesz készülődni, hogy visszatérj a mélybe, de a fejedben ott az aggasztó gondolat: mi van, ha ezzel kifogyott a szerencséd?[/p]</text>
    <next id="48">Ha úgy döntesz, folytatod a kutatást</next>
    <next id="47">Ha feladod a dolgot</next>
  </p>
  <p id="35">
    <text>[p]Hirtelen rájössz, hogy a buborékok elég erősek ahhoz, hogy a felszínre juttassák a [em]Kutász[/em]t. Föléjük irányítod a hajót, és máris sebesen suhansz a felszín irányába. Miközben fölfelé tartasz, egy sűrű barna hínár-mezőn haladsz át, mely igen gyorsan rátekeredik a járművedre. Mikor a felszínre érsz, a műszerek jelzik, hogy a légcsavar és a kormánymű is működésképtelenné vált.[/p] [p]Magadra öltöd búvárruhádat, és kimész, hogy megnézd, mit tudsz tenni a probléma megoldása végett. Odakinn rájössz, hogy képtelen vagy kiszabadítani a hajót a hínár fogságából. Jobb híján úszni kezdesz a felszín felé, de hamarosan te is teljesen belegabalyodsz a ragacsos növényekbe. Csapdába estél, sem tovább nem tudsz menni, sem pedig vissza a [em]Kutász[/em]hoz.[/p]</text>
    <next id="50">Ha úgy döntesz, tovább erőlködsz, hogy a felszínre juss</next>
    <next id="53">Ha inkább pihensz egy kicsit, erőt gyűjtesz, és megpróbálsz kitalálni valamit</next>
  </p>
  <p id="36">
    <empty />
  </p>
  <p id="37">
    <text>[p class="inlineImage"] [img src="resources/cyoa2/37.jpg" /] [/p] A delfin lehet, hogy segítene, de az is lehet, hogy nem. Úgy döntesz, hogy egyedül vágsz neki az útnak. Megindulsz a felszín irányába. Az állat egy ideig követ téged, aztán magadra hagy. Úgy százméternyire a felszíntől megállsz egy kicsit pihenni, majd nekivágsz az utolsó szakasznak.[/p] [p]Ekkor egy hatalmas, ronda, bibircsókos, fekete-fehér foltos hal bukkan fel a közeledben, mely egyenesen feléd tart. Kidülledő szemeit egyenesen rád szegezi. Ez egy [em]fűrészes sügér[/em], mely nem rágja meg áldozatait, egyszerűen csak lenyeli őket egészben.[/p] [p]És nagyon úgy tűnik, hogy te leszel a mai ebédje.[/p] [p class="end"]Vége[/p]</text>
    <victory />
  </p>
  <p id="38">
    <text>[p]Úgy döntesz, hogy az új járaton át a buborékok forrása felé irányítod a [em]Kutász[/em]t. A hajót hirtelen elkapja egy lefelé tartó áramlat, és mintha csak egy óriás mágnes vonzaná, meglódul a mélybe. Elveszted az eszméletedet. Amikor ismét magadhoz térsz, egy jól megvilágított, kényelmes teremben találod magad. Három ember áll a közeledben. Nem látsz rajtuk semmi különöset, és mindannyian barátságosnak látszanak.[/p] [p]A középső szólal meg először. – Atlantisz alsó szintjénél vagy. Ez itt a fogadó terem. Ha látni akarod a várost, tarts velünk, de ne feledd, hogy ekkor soha nem térhetsz vissza a te világodba. Ha inkább távoznál, biztonságban visszakísérünk a felszínre. A választás a tiéd. Nem akarunk ártani neked.[/p]</text>
    <next id="55">Ha követni akarod őket Atlantiszba</next>
    <next id="51">Ha inkább visszatérnél a felszínre</next>
  </p>
  <p id="39">
    <text>[p]Egy terembe vezetnek. A padlót márványlapok borítják, a falak ragyognak, a plafonra tekintve pedig olyan érzésed van, mintha egy gyémánt ezernyi lapján át tekintenél kifelé.[/p] [p]Egy tiszteletet parancsoló nő int feléd szigorú tekintettel, hogy lépj hozzá közelebb.[/p] [p]– Üdvözöllek Atlantiszon. Több ezer éve megtudtuk, hogy a kontinensünk a tengerbe fog süllyedni. A népünk ezért egy kihűlt vulkán belsejében új város építésébe fogott, hogy így éljük túl a katasztrófát. Azóta békében és egyetértésben élünk itt. Nem látjuk a napot, sem a csillagokat, de van helyettük sok minden más, amin merenghetünk.[/p] [p]A nő mesél neked egy csoportról, akiket nemajtónak hívnak. Ha akarod, leélheted velük az életedet, de nem hagyhatod el a várost.[/p] [p]Egy szakállas férfit adnak melléd vezetőnek. Atlantisz gyönyörű város. A házak ragyog fényáradat közepette olvadnak egymásba, a kertekben korallok nőnek. A béke és gazdagság érzése tölt be mindent.[/p] [p]Kellemes lehet itt élni, de nem akarsz rab maradni. Talán a nemajtókhoz csatlakozva lehetőséged nyílik majd a szökésre. Vezetődtől megkérdezed, kik is ők.[/p] [p]– Úgy véljük, veszélyesek, de igazából nem tudjuk. A régi vulkán közepén élnek. Ha akarod, elvihetlek közéjük.[/p]</text>
    <next id="56">Ha úgy döntesz, csatlakozol a nemajtókhoz</next>
    <next id="57">Ha inkább az atlantisziakkal maradnál, és reménykednél, hogy lesz lehetőséged a menekülésre</next>
  </p>
  <p id="40">
    <text>[p]Az atlantisziak több ezer éve békében élnek, és nem szívlelik a háborúskodást. A civilizációjuk igen fejlett technológiával rendelkezik, és egy érzékelő berendezés figyelmezteti őket, hogy tüzelni akarsz. Egy sugárral gyorsan lebénítják a [em]Kutász[/em] minden műszerét. Most már nem menekülhetsz. Nyugodtan a hajódhoz sétálnak, és felszólítanak, hogy tarts velük Atlantiszba.[/p] [p]– Most már közénk tartozol. Értjük, hogy félsz, de felesleges. Nem esik bántódásod, és teljes életet élhetsz köztünk. Kövess minket.[/p] [p]Miközben az új világ felé sétálsz, azon töprengsz, látod-e még valaha az eget.[/p] [p class="inlineImage"] [img src="resources/cyoa2/40.jpg" /] [/p] [p class="end"]Vége[/p]</text>
    <victory />
  </p>
  <p id="41">
    <text>[p]Egy csapatnyi ember köszönt, akik majdnem teljesen úgy néznek ki, mint te is, a nyakukon azonban kopoltyúkat látsz. Csupasz lábuk ujjai között úszóhártya feszül. Utasítanak, hogy öltsd magadra búvárruhádat, ezután kiszednek a hajódból, és a városuk felé visznek. Út közben megmutatják neked az állatkertjüket, ahol egy üvegkalickába zárva a felszínről hozott állatokat látsz.[/p] [p]A csoport vezetője elmondja, hogy két választási lehetőséged van. Alávetheted magad egy operációnak, és kaphatsz kopoltyúkat, hogy lélegezni tudj a vízben, vagy csatlakozhatsz az állatkert légbuborékjában a többi állathoz.[/p] </text>
    <next id="58">Ha úgy döntesz, vállalod a műtétet</next>
    <next id="59">Ha inkább az állatkertbe mennél</next>
  </p>
  <p id="42">
    <text>[p]A [em]Kutász[/em] fedélzetére visszatérve rádión felszólsz a [em]Maray[/em] legénységének, hogy visszatérsz a felszínre, hogy kiötöljetek valami tervet. Miközben elhagyod a hatalmas szurdokot, egy utat pillantasz meg, ami a szegélyénél fut egyenesen. Mi lehet ez? A kutatóhajó tudósai figyelmeztettek, hogy ősi civilizációk hasonló nyomaira bukkanhatsz idelenn. Ezt muszáj közelebbről is szemügyre venned.[/p]</text>
    <next id="6" pos="1" />
  </p>
  <p id="43">
    <text>[p]A tengeralattjáró észrevette szökési kísérletedet. Az utasításokat követve belépsz egy járatba, melynek végében egy légzsilipet találsz, annak túloldalán pedig egy hatalmas, levegővel töltött barlangot. Úgy sejted, egy kihűlt vulkán belsejében lehetsz.[/p] [p]A talaj kellemes, bár eléggé szokatlan számodra. Valami puha anyag borítja be az egészet, mely mintha élő lenne, de nem tudod egyértelműen eldönteni. A hatalmas üreg falaiból lágy fény árad, mely az éppen felkelő nap fényét juttatja eszedbe.[/p] [p]Egy csapatnyi barátságosan integető ember közeledik feléd. Egyszerű öltözék van rajtuk, ami emlékeztet az ősi görögökéire. Próbaképp leveszed a fejedről a sisakot, és úgy találod, a levegő tiszta, és nem okoz nehézséget a légzés.[/p] [p]A férfiak nyelve ismeretlen számodra, egyikük azonban beszél angolul is. Megtudod, hogy ez itt Atlantisz. Elmondják, hogy egy mohó, önző és veszedelmes ember uralkodik a városban, aki rabszolgaként kezeli a lakókat. Néhány hadnagyot leszámítva, akik a rezsim hatalmát hivatottak biztosítani, senki nem boldog. Új barátaid a segítségedet kérik. Úgy hiszed, talán meg tudnád menteni őket.[/p]</text>
    <next id="60">Ha itt hagyod őket, és az uralkodó keresésére indulsz</next>
    <next id="61">Hogyha segíteni akarsz nekik elmenekülni</next>
  </p>
  <p id="44">
    <text>[p]Gyorsan bepattansz a [em]Kutász[/em]ba, és megpróbálsz elmenekülni a különös tengeralattjáró elől. Hamar rájössz, hogy a jármű követni kezdett, így minden energiát az emelkedés gyorsítására fordítasz. A hajódra szerelt lézerágyúval megpróbálhatnál rájuk lőni, de nem akarsz ártani nekik.[/p] [p]Az emelkedés gyors, de néhány méternyire a felszíntől hirtelen leáll minden berendezésed. Tehetetlenül lebegsz a vízben. Úgy tűnik, egy titokzatos erő lebénította a járművedet.[/p] [p class="inlineImage"] [img src="resources/cyoa2/44.jpg" /] [/p]</text>
    <next id="64">Ha úgy döntesz, hogy a fedélzeten várod, hogy a [em]Maray[/em] a segítségedre siessen</next>
    <next id="63">Ha megpróbálsz elmenekülni a [em]Kutász[/em]ból és saját erődből visszatérni a felszínre</next>
  </p>
  <p id="45">
    <text>[p]Óvatosan belépsz a hajó belsejébe. Amfórákat látsz, melyek egykor olajokat és borokat tartalmazhattak, most azonban szanaszét hevernek. A legénységnek nem látod nyomát. Valamiért olyan fura érzésed van, mintha az ősi Görögországban lennél.[/p] [p]Egy ajtón át egy kisebb helyiségbe jutsz. Itt a szemközti fal mellett egy asztalt látsz, rajta pedig egy arany dobozt. Kinyitva egy térkép maradványán akad meg a szemed. Nem Atlantiszt ábrázolja. A jelek szerint a hajó egy lyukat keresett, ami a Föld középpontjába vezetett volna![/p] [p]Visszatérsz a [em]Kutász[/em]hoz, és a térkép segítségével felkutatod ezt a különös kürtőt. Egy kicsit a szerencse is közrejátszik a dologban, de végül sikerül rábukkannod a nyílásra, ami nagyjából harminc méter átmérőjű lehet, és aminek a hanglokátor szerint nincs feneke.[/p]</text>
    <next id="65">Ha leereszkedsz a lyukba</next>
    <next id="66">Ha úgy érzed, itt az idő, hogy visszatérj a felszínre</next>
  </p>
  <p id="46">
    <text>[p]Az út vissza, a felszínre eseménytelenül telik, és hamarosan ismét a [em]Maray[/em] fedélzetén állsz, tudósok és matrózok gyűrűjében. A [em]Kutász[/em]t lekezdik felkészíteni a következő merülésre, hirtelen azonban felerősödik a szél, és az eddig nyugodt tengeren hatalmas hullámok jelennek meg, melyek átcsapnak a hajó fölött. Mindenki felkészül a közeledő hurrikánra. Úgy tűnik, a második merülésből nem lesz semmi. A [em]Maray[/em] egész nap, és egész éjszaka a háborgó tengerrel viaskodik.[/p] [p]Másnap reggel minden lenyugszik, az ég pedig kitisztul. Felkészülsz az újabb merülésre.[/p]</text>
    <next id="48" pos="1" />
  </p>
  <p id="47">
    <text>[p]Egy helikoptert küldenek ki, hogy felszedjen, és visszavigyen egy légibázisra, ahonnét az Egyesült Államokba repítenek. Az újságok cikkezni kezdenek arról, hogy az Atlantisz utáni kutatást feladták. Néhány hónappal később azonban egy csapatnyi tudós kapcsolatba lép veled, mert úgy hiszik, hogy a lények még mindig ott vannak. Egy újabb expedíciót szerveztek, és szeretnék, ha csatlakoznál hozzájuk. Nagy a kísértés, hisz az ismeretlen felderítése az, amit a legjobban szeretsz.[/p] [p class="end"]Vége[/p]</text>
    <victory />
  </p>
  <p id="48">
    <text>[p]Ismét leeresztik a [em]Kutász[/em]t, és újra lemerülsz az óceán mélyére. Halak úsznak el melletted, és figyelnek óvatosan a fém páncélodban. A napfény lassan megszűnik, ahogy a fenék felé ereszkedsz.[/p] [p]A korábban látott, jókora szurdok felé veszed az irányt, ami reményeid szerint elvezethet Atlantiszhoz. Mikor eléred, bekapcsolod a hajó reflektorát. Azonnal megpillantod a kör alakú lyukat, ami értelmes készítőket sejtet. Talán erre van az elveszett város.[/p] [p class="inlineImage"] [img src="resources/cyoa2/48.jpg" /] [/p]</text>
    <next id="9" pos="1" />
  </p>
  <p id="49">
    <empty />
  </p>
  <p id="50">
    <text>[p]Az oxigénhiány miatt szédülsz, és az ájulás kerülget. Késeddel elvágod a sűrű barna hínárt, ami fogva tart. Szépen, lassan kezdesz kiszabadulni. Aztán hirtelen, ahogy az utolsó tapadós növényt is elmetszed, kilősz a felszín felé. Kilövöd a helyzetjelző rakétádat. A [em]Maray[/em] legénysége gyorsan rád bukkan, és pár perccel később már a fedélzeten vagy, a barátaid között. Hatalmas megkönnyebbülés, hogy kiszabadultál abból a rémvilágból![/p]</text>
    <next id="67">Ha másnap ismét a mélybe akarsz ereszkedni</next>
    <next id="68">Ha pihennél néhány napot, és vészforgatókönyvet készítenél</next>
  </p>
  <p id="51">
    <text>[p]A három atlantiszi érzi, hogy legszívesebben visszatérnél a felszínre. Szinte a semmiből elővarázsolnak egy buborék alakú kapszulát, és belehelyeznek.[/p] [p]– Ég veled, földi ember. Legyen hosszú és gazdag életed.[/p] [p]Sebesen suhansz át a vízen, és a [em]Maray[/em]tól nem messze bukkansz elő a felszínen. A kapszula, ami eddig védett, szétbomlik, amint levegővel érintkezik. A hajó fedélzetén beszámolsz a matrózoknak és tudósoknak a kalandodról. Kedvesen mosolyognak, de senki nem hisz neked. Úgy gondolják, túl sokáig voltál a mélyben, és csak képzelődtél Atlantiszról.[/p] [p]Az Egyesült Államokba visszatérve bejárod a különböző tévécsatornákat, és mindenhol elmeséled kalandodat. Cikkeket írsz a különböző újságokba, végül egy könyvet is megjelentetsz. Rengeteg pénzt keresel mindezzel, és felébred benned a késztetés, hogy egy újabb expedícióba fogj.[/p]</text>
    <next id="72">Ha erre fordítod a vagyonodat</next>
    <next id="74">Ha inkább visszavonulnál, és utolsó éveidet pihenéssel töltenéd</next>
  </p>
  <p id="52">
    <empty />
  </p>
  <p id="53">
    <text>[p class="inlineImage"] [img src="resources/cyoa2/53.jpg" /] [/p] A lehető legrosszabb dolog, ami most történhet, az az, ha pánikba esel. Elengeded magad, és hagyod, hogy az áramlat magával sodorjon, ami hirtelen felfelé kezd vinni téged. Késeddel átvágod a hínárt, és már szabad is vagy. Micsoda megkönnyebbülés.[/p] [p]Ám abban a pillanatban, hogy megszabadulsz a növényektől, ismét bajba keveredsz: egy hatalmas örvény tölcsére ragadott magával![/p]</text>
    <next id="69">Ha megpróbálsz kiúszni belőle</next>
    <next id="70">Ha inkább az örvény közepe felé úszol, remélve, hogy eléred az alját, és ott kiszabadulhatsz belőle</next>
  </p>
  <p id="54">
    <empty />
  </p>
  <p id="55">
    <text>[p class="inlineImage"] [img src="resources/cyoa2/55.jpg" /] [/p] A három ember egy hatalmas barlangba vezet. Ennek közepén egy jókora, ezüstszínű szerkezet magasodik. Az egész olyan, mint egy hosszú cső, melynek egyik végéhez jó néhány gömb alakú panelt erősítettek.[/p] [p]Bevezetnek. Ez a legfejlettebb terem, amit valaha láttál. Számítógépek, érzékelő berendezések, rögzítőeszközök, monitorok és kapcsolótáblák töltik be az egész helyiséget. Egy különös, hatalmas fejű és üres tekintetű figura áll veled szemben.[/p] [p]– Nos, ez itt Atlantisz vezérlőterme. Most már ismered a titkunk. Háromezer évvel ezelőtt érkeztünk le erre a bolygóra. Antianyag-berendezésünket felhasználva a víz alá süllyesztettük ezt a kontinenst, hogy megszabaduljunk a te népedtől. Ha te is úgy akarod, igen kellemes életet élhetsz itt, köztünk. Csupán engedned kell, hogy beadjunk neked egy speciális szérumot, ami lehetővé teszi számodra, hogy életben maradhass. A választás a tied. Ugyanakkor ha nem akarsz közénk tartozni, akkor a foglyunk leszel.[/p]</text>
    <next id="71">Ha aláveted magad a kezelésnek</next>
    <next id="73">Ha nem</next>
  </p>
  <p id="56">
    <text>[p]– Szeretnék csatlakozni a nemajtókhoz – mondod a vezetődnek, aki a város külső részéhez vezet.[/p] [p]– Itt magadra kell, hogy hagyjalak – mondja. – Sok sikert. – A nemajtók erősen felfegyverzett köszöntő csapatot küldenek eléd. Gyanakodva fogadnak, és eleinte azt hiszik, hogy az atlantisziak kéme vagy. Pont úgy néznek ki, mint amazok, de szinte soha nem mosolyognak.[/p] [p]– Gyere velünk. Ki kell, hogy kérdezzünk. Talán még a hasznodat is vehetjük.[/p] [p]Három napon keresztül vallatnak egy kis, ablaktalan helyiségben. Ezek az emberek egyáltalán nem kedvesek, és egyre inkább úgy érzed, hogy rosszul döntöttél. Végül felkérnek, hogy kémként térj vissza az atlantisziak közé. Így nyugodtan tudnál mindkét fél területén mozogni.[/p]</text>
    <next id="75">Ha úgy döntesz, hogy elmenekülsz innen</next>
    <next id="76">Ha elfogadod az ajánlatot</next>
  </p>
  <p id="57">
    <text>[p]Úgy döntesz, hogy az atlantisziakkal maradsz, az élethez való hozzáállásuk ugyanis elég szimpatikus. Idődet az életet segítő dolgok létrehozásával, nem pedig annak elpusztításával töltöd. Úgy hiszed, hogy a vezetőjük igazat beszél, amikor a háború és a gyűlölködés elkerüléséről beszél.[/p] [p]Lenyűgöz ez a látszólag tökéletes világ. Szívesen maradnál, hogy megismerd az atlantisziak történelmét, hogy hogyan lett azzá, ami most, és hogy mi okozta a szakadást köztük és a nemajtók között. Mindeközben azonban folyamatosan ott motoszkál a fejedben a gondolat, hogy visszatérj saját világodba.[/p] </text>
    <next id="77">Ha úgy döntesz, hogy maradsz, és Atlantisz történelmének és titkainak felkutatására fordítod az időd</next>
    <next id="79">Ha inkább megpróbálsz elmenekülni</next>
  </p>
  <p id="58">
    <text>[p]Erős, fehér fény ragyog be, miközben a műtőasztalon heversz. Végül elveszted az eszméletedet. Kellemes gondolatok, hangok és képek foglalják le a gondolataidat. Mikor felébredsz, nem érzel fájdalmat, sem semmilyen más változást. Most már azonban képes vagy a víz alatt lélegezni, és csatlakozhatsz az atlantisziakhoz a saját világukban.[/p] [p]Heteket töltesz azzal, hogy felfedezd a vízalatti világot, ahogyan még soha nem tetted. A súlyos oxigéntartályok nélkül csodálatosan szabadnak érzed magad, ahogy átsuhansz ezen a gyönyörű világon. Két kísérőddel hamarosan szoros barátságot kötsz, és sok kalandot éltek meg a mélyben, miközben együtt kutatjátok az óceán fenekének titkait, megismerkedtek a halakkal és a többi tengeri lénnyel. Ez egy valóban izgalmas élet. Nagyon élvezed, de valahol sajnálod, hogy soha többé nem láthatod a fenti világot.[/p] [p class="end"]Vége[/p]</text>
    <victory />
  </p>
  <p id="59">
    <text>[p]– Nem, nem vagyok hajlandó egy ilyen őrült műtéten átesni! Nem akarok hallá válni![/p] [p]Az atlantisziak próbálnak meggyőzni róla, hogy boldog, hasznos és hosszú életet élhetnél velük, te azonban makacsul visszautasítod a dolgot. Végül szomorúan felhagynak a győzködéseddel, és egy különös anyagot fújnak rád, amitől azonnal elájulsz. Jó néhány óra múlva térsz csak magadhoz egy víz alatti tartályban, levegőt lélegezve. Körbe nézve egy lovat pillantasz meg, ami szomorú, megértő szemekkel tekint rád. Az atlantisziak egy kis házikót építettek számodra, hasonlót, mint amilyenben a felszínen is laktál. Időnként meglátogatnak téged, és beszélgetnek is veled.[/p] [p]Talán hibát követtél el. Már nem akarják, hogy csatlakozz hozzájuk. Elutasítottad az ajánlatukat, most már az állatkertjük foglya vagy.[/p] [p class="inlineImage"] [img src="resources/cyoa2/59.jpg" /] [/p] [p class="end"]Vége[/p]</text>
    <victory />
  </p>
  <p id="60">
    <text>[p]Nem tart sokáig rátalálnod a királyra. Számtalan szolgálójának egyike készségesen a színe elé kísér. A férfi egy egyszerű kis teremben ül, melyet a plafonból áradó különös fény világít be.[/p] [p]– Szóval végül sikerült idetalálnod. Ne aggódj, nem akarok ártani neked. – A férfi zengő hangjára kiráz a hideg. Int, hogy ülj le.[/p] [p]Miután eltöltesz vele néhány órát, rájössz, hogy a férfi értelmes, barátságos és érdekes. Talán az atlantisziak tévedtek vele kapcsolatban.[/p] [p]Felajánlja, hogy csatlakozz a kormányához. Elmondja, hogy a legtöbb ember itt lusta, önző és megérdemlik, hogy erős kézzel uralkodjanak rajtuk. Már közel ezer éve uralkodik, és azért sikerült ilyen hosszan túlélnie, mert nem félt keménynek lenni. Azt akarja, hogy a tanácsadója legyél.[/p] </text>
    <next id="80">Ha úgy döntesz, hogy elfogadod az ajánlatot</next>
    <next id="82">Ha inkább elutasítod, és csatlakozol a többiekhez</next>
  </p>
  <p id="61">
    <text>[p]A kérdés csak az, hogy hová tudnának menekülni? A király uralkodik. Övé a hatalom a víz alatti világban, és mindenhol ott vannak a kémei. Az egyetlen épkézláb ötlet, ami eszedbe jut, az az, hogy valahogyan elfogjátok, és börtönbe vessétek.[/p] [p]Az emberek félnek. Néhány polgár pár évvel korábban megpróbált fellázadni, és még most is börtönben ülnek. A király okos, és mindenkire gyanakszik.[/p] [p]Azt javaslod, hogy tartsanak egy ünnepséget, melynek során bemutatnak egy színdarabot. Egy előre megbeszélt jelre a színészek és a nézők is egyszerre felállnak, és elfogják az uralkodót. Az előadók valódi fegyvert kapnak majd, de mivel ők a darabban szerepelnek, senki nem fog rájuk gyanakodni.[/p] [p]A többieknek tetszik az ötlet, és felkérnek, hogy légy a vezetőjük.[/p]</text>
    <next id="81">Ha eleget teszel a kívánságuknak</next>
    <next id="86">Ha segítesz ugyan a tervezésben, de inkább megszöknél ebből a szomorú világból</next>
  </p>
  <p id="62">
    <empty />
  </p>
  <p id="63">
    <text>[p class="inlineImage"] [img src="resources/cyoa2/63.jpg" /] [/p] Úgy döntesz, csak egy út vezet innen tovább. Hátrahagyod a [em]Kutász[/em]t, és egymagad próbálod meg elérni a felszínt. Belépsz a légzsilipbe, ami kint tartja az óceán vizét. Egy gyors lökés, és már el is hagytad a hajót. Egyenesen a felszín felé tartasz. Egy kis, sárga menőcsónak is része a menekülő felszerelésednek. A tenger odafenn nyugodt, a [em]Maray[/em] azonban látótávolságon kívül van.[/p] [p]Két nap és éjszaka hánykolódsz a mentőcsónakban, a tikkasztó nap és az éles csillagfény alatt. Végül egy kereső helikopter rád talál. Végre biztonságban vagy.[/p] [p]Az Atlantisz utáni expedíciónak új búvárt kell találnia. A látásod megsérült, amikor a titokzatos erő mozgásképtelenné tette a [em]Kutász[/em]t. Mélyvízi kalandozó karriered itt véget ér.[/p] [p class="end"]Vége[/p]</text>
    <victory />
  </p>
  <p id="64">
    <text>[p]A legcélszerűbb az, ha megvárod, amíg a [em]Maray[/em] bemér téged. Nem tudsz jelezni a hajónak, mivel a [em]Kutász[/em] minden elektronikus műszere kiégett. A titokzatos tengeralattjárónak nyoma sincs. Talán most, hogy elüldözött Atlantisz világának közeléből, magára hagyott.[/p] [p]A vastag üvegablakon át egy hatalmas kék bálnát veszel észre, ami egyenesen feléd tart. Úgy tűnik, neked fog rontani. Lehet, hogy a másik jármű feldühítette, és most rajtad akar bosszút állni.[/p] [p]A bestia hirtelen teljes erőből neked ront. A [em]Kutász[/em] súlyosan megsérül. Víz kezd el beáramlani a fedélzeti nyíláson át. El kell hagynod a tengeralattjárót! A bálna a közeledbe úszik, és figyelni kezd.[/p]</text>
    <next id="63">Ha úgy döntesz, hogy megpróbálsz elmenekülni</next>
    <next id="85">Ha az állatba kapaszkodva megpróbálod elfuvaroztatni magad</next>
    <next id="87">Ha nem tudod, mi tévő légy</next>
  </p>
  <p id="65">
    <text>[p]Miért is ne menj? Ugyan ki hinné el? A Föld közepe! Süllyedésre állítod a vezérlőket. Hamarosan már nem is víz vesz körül, csak valami sűrű gáz, ami úgy viselkedik. Színes, illó formák világa tárul fel előtted. Homok- és sziklarétegek suhannak el a szemed előtt. Hirtelen egy nyálkás tömegbe csapódsz bele, ami szinte teljesen eltömíti a [em]Kutász[/em] légcsavarját. Hamarosan azonban leállnak a motorok, egy különös erő – valami hasonló, mint a gravitáció vagy a mágnesesség – húz át a félig folyékony anyagon. Vastag, rugalmas hártyán törsz át, és óriási atomok közé kerülsz. Elektronok suhannak körülötted félelmetes sebességgel, a gyorsan mozgó részecskék között azonban rengeteg helyed van manőverezni. Az elektronok egy apró, atommag nevű tömeg körül keringenek. Sikerül elkerülnöd, hogy nekiütközz valamelyiknek. Micsoda világ! Talán hallucinálsz.[/p]</text>
    <next id="88">Ha folytatni akarod az utat a Föld közepe felé</next>
    <next id="89">Ha inkább visszafordulnál</next>
  </p>
  <p id="66">
    <text>[p class="inlineImage"] [img src="resources/cyoa2/66.jpg" /] [/p] Kénytelen vagy szembenézni a ténnyel, hogy túl veszélyes lenne egy mély lyukba ereszkedned, ami talán a Föld közepéhez vezet. Bölcsebb, ha visszatérsz a felszínre, és megpróbálsz egy másik tervet kiötölni.[/p] [p]Még egy utolsó pillantást vetsz a nyílásra, aztán ellenőrzöd a [em]Kutász[/em] műszereit, és a felszín felé indulsz. Végül ismét szabad levegőn és napfényben találod magad, és türelmesen vársz, hogy a [em]Maray[/em] felvegyen.[/p]</text>
    <next id="32" pos="1" />
  </p>
  <p id="67">
    <text>[p]Állítod, hogy jól vagy, és másnap ismét merülni akarsz. A tudósok megpróbálnak meggyőzni róla, hogy őrültség lenne ilyen gyorsan ismét visszatérni. A [em]Maray[/em] kapitánya jelenti, hogy egy nagyobb viharrendszer tart felétek, és egy jó ideig ez lesz az utolsó lehetőség az indulásra.[/p] [p]Minden ellened szól, reggel azonban beszállsz a [em]Kutász[/em]ba, búcsút intesz barátaidnak, és a mélybe ereszkedsz. Fáradt vagy, de egyben izgatott is.[/p] [p]Mikor eléred a tenger fenekét, úgy döntesz, hogy a szurdok széle mentén nézel körül.[/p]</text>
    <next id="6" pos="1" />
  </p>
  <p id="68">
    <text>[p]Erős vihart jelentenek, ami felétek tart. A kapitány úgy dönt, hogy egy közeli sziget közelébe viszi a [em]Maray[/em]t, hogy védve legyen valamennyire, a nyílt vízen maradni ugyanis őrültség lenne. A matrózok a hajóhoz rögzítik a [em]Kutász[/em]t, téged pedig levezetnek.[/p] [p]A vihar még az előtt kitör, hogy elérhetnétek a szigetet. A tengeralattjárót tartó kötelek elszakadnak, és a szél elsodorja a járművet. A hajó elektromos rendszerei egy elektromos kisülés következtében teljesen kiégnek. Életben vagy, de nincs annyi pénzetek, hogy megjavítsátok a tönkrement berendezéseket. Az atlantiszi expedíciónak befellegzett.[/p] [p class="end"]Vége[/p]</text>
    <victory />
  </p>
  <p id="69">
    <text>[p]Minden igyekezeted hatástalan. Az örvény erősen tart. Úgy érzed, az áramlat megpróbálja kitépni a végtagjaidat. Innen nincs kiút. Körbe-körbe forogsz.[/p]</text>
    <next id="97">Ha lézerpisztolyoddal próbálnál lyukat lőni a tölcsér falába</next>
    <next id="98">Ha folytatod a küzdelmet</next>
  </p>
  <p id="70">
    <text>[p]Úgy döntesz, úgysem tudnál kiúszni a tölcsérből. Csak egy dolgot tehetsz, hogy a közepéhez úszol.[/p] [p]Jó néhány rúgással sikerül is ezt elérned. Fényes színfoltok jelennek meg a szemeid előtt, és teljesen elveszted az irányérzékedet. Hirtelen az óceán fenekén találod magad. Az örvény közepén állsz, fölötted hatszáz méterre ott magasodik a kék ég egy apró foltja.[/p]</text>
    <next id="99">Ha megpróbálsz visszatérni a felszínre</next>
    <next id="100">Ha ezt a különös helyet próbálnád meg felderíteni</next>
  </p>
  <p id="71">
    <text>[p]Talán megbolondultál, de úgy döntesz, hogy csatlakozol hozzájuk. Az injekció fájdalommentes, és semmivel sem érzed magad másként, mint korábban. Egy kényelmes terembe vezetnek, ahol döntésed megünnepléseként mindannyian elfogyasztotok egy pohár teát.[/p] [p]– Minden élőlény alapvetően ugyanolyan. Mindent összeköt az élet. Egy másik bolygóról érkeztünk, élet nyomait kutatva. Nagyon óvatosnak kell lennünk, ha új embereket viszünk a bolygónkra. A tieid közül is sokan keresnek minket, és nagyon alaposan meg kell gondolnunk, kit választunk ki.[/p] [p]Megdöbbentenek az elhangzottak. Választás elé állítanak. Velük tarthatsz, hogy időn és téren át utazva a bolygójukra menj, vagy itt maradhatsz, a víz alatt, Atlantiszon, mint egy munkás, aki a földi életről készít jegyzeteket.[/p]</text>
    <next id="90">Ha úgy döntesz, hogy elutazol velük</next>
    <next id="91">Ha itt akarsz maradni Atlantiszon</next>
  </p>
  <p id="72">
    <text>[p]Egyetlen módon tudod csak bebizonyítani, hogy nem vagy őrült: egy újabb expedíciót szervezel, vissza a városba. Összeszeded minden pénzedet, amit a tévés szereplésekért és cikkekért kaptál, majd felszerelsz egy hajót, legénységet bérelsz, megszerzed a [em]Kutász[/em]t, és kihajózol. A legtöbben úgy vélik, elment az eszed. De majd te megmutatod nekik.[/p] [p]Megkeresed a helyet, amit oly precízen bejelöltél a térképen, és a mélybe merülsz. Ismét rátalálsz a rejtett barlangra és a kör alakú, fém lapra.[/p] [p]Olybá tűnik, egy járat folytatódik a túloldalon. De a zsilip zárva van. Megpróbálod áttörni a [em]Kutász[/em] fúrókarjával, de a próbálkozás eredménytelenül zárul. Dühítő, hogy ily közel vagy a célodhoz, és mégis oly messze.[/p]</text>
    <next id="93">Ha megpróbálnál lézersugárral utat törni magadnak</next>
    <next id="94">Ha türelmesen vársz, remélve, hogy hamarosan beeresztenek</next>
  </p>
  <p id="73">
    <text>[p]A gondolat, hogy beoltsanak, és életed végéig itt élj, borzalmas. Mindenképp el kell innen menekülnöd.[/p] [p]Mikor fogva tartóid épp nem figyelnek rád, elszöksz, és az űrhajó bejárata felé kezdesz rohanni. Nem veszed észre azonban az ajtóban lévő lézersugarat. Amint belelépsz, azon nyomban megtorpansz. Az atlantisziak szomorúan köréd sereglenek, és elmondják, hogy amíg a hatás el nem múlik – ez a földi időszámítás szerint nagyjából 23 év és 61 nap múlva fog megtörténni –, addig kénytelen leszel így maradni. Utána pedig kapsz még egy esélyt.[/p] [p class="inlineImage"] [img src="resources/cyoa2/73.jpg" /] [/p] [p class="end"]Vége[/p]</text>
    <victory />
  </p>
  <p id="74">
    <text>[p]Hetekig nem tudsz magadban dűlőre jutni azzal kapcsolatban, hogy indíts-e egy újabb expedíciót. Nem a pénz a probléma. Amiatt aggódsz, hogy ha felfedezik a várost, a lakóknak nem lesz többé nyugodalma. Úgy véled, meg kell védened a civilizációjukat. Úgy döntesz, hogy az űr és a földön kívüli élet kutatásába fekteted a vagyonodat. Egy nap talán odakinn is találkozhatsz ezekkel a különös lényekkel.[/p] [p class="end"]Vége[/p]</text>
    <next id="107">Ha nem tetszik ez a befejezés</next>
    <victory />
  </p>
  <p id="75">
    <text>[p]A menekülés nem lesz egyszerű, de elhatározod, hogy el fogsz szökni innen. A legjobb az lenne, ha látszólag beleegyeznél abba, hogy kémkedj nekik az atlantisziak után. És valóban, kitörő lelkesedéssel fogadják a döntésedet.[/p] [p]– Az atlantisziak irigyek ránk. Folyamatosan védenünk kell a határainkat, különben egy óvatlan pillanatban lerohannának, és elfognának minket.[/p] [p]Te ebben nem hiszel, de nem vitatkozol a férfival. Visszakísérnek a területük szélére, és távozol, hogy ismét csatlakozz az atlantisziakhoz. Kérésednek, hogy velük élhess, készségesen eleget tesznek, és bár tudod, hogy sosem hagyhatod már el ez a víz alatti világot, a menekülés reménye továbbra is megmarad számodra. És akár még jó életed is lehet.[/p] [p class="end"]Vége[/p]</text>
    <victory />
  </p>
  <p id="76">
    <text>[p]– Rendben van, megteszem – mondod. – Csatlakozom hozzátok, és a kémetek leszek. Ki tudja, talán nem is olyan rosszak, mint azt gondoltátok.[/p] [p]A nemajtók boldogok, amiért segítesz nekik. Egy nagyobb épület egyik szobájában szállásolnak el téged, ahol a legtöbbjük is lakik. Minden szürke és vészjósló, leginkább egy börtönre emlékeztet. Aznap este, amikor már mindenki alszik, te álmatlanul fekszel az ágyadon, és rájössz, hogy csapdába estél, és ezt csakis saját magadnak köszönheted. Eszedbe jut, hogy ezek az emberek talán egy másik bolygóról érkeztek, és valójában számkivetettek, akikkel az atlantisziak egyszerűen nem akarnak közösködni. A rossz oldalt választottad.[/p] [p class="end"]Vége[/p]</text>
    <next id="108">Ha nem tetszik ez a befejezés</next>
    <victory />
  </p>
  <p id="77">
    <text>[p]Talán eltanulhatod az atlantisziaktól, hogyan tudják ilyen boldogan leélni az életüket. Nekivágsz, hogy átnyálazd a történelmüket.[/p] [p]Mikor bejelented a döntésedet, hogy maradsz, kedvesen, barátságosan bánnak veled. Elmondod, hogy szívesen besegítenél a vízalatti élelemtermesztésbe.[/p] [p]Atlantisz már több ezer éve is egy fejlett civilizáció volt. Az emberek békés gondolataikat gondozták, és minden utálatost kigyomláltak, mintha csak egy kertet tartanának karban. Elméjük egy tiszta és határtalan, gazdag és káprázatos univerzummá vált.[/p] [p]Sok dolgod van a tengeri növényekkel, rengeteg időd elmegy a múltjuk tanulmányozásával, és hamarosan teljesen megfeledkezel a [em]Kutász[/em]ról.[/p] [p class="end"]Vége[/p] </text>
    <victory />
  </p>
  <p id="78">
    <empty />
  </p>
  <p id="79">
    <text>[p class="inlineImage"] [img src="resources/cyoa2/79.jpg" /] [/p] Egy óvatlan pillanatban, amikor mindenki épp el van valamivel foglalva, a kifelé vezető járat felé veted magad, és sikerül elérned a vizet. Nem hallod riasztók hangját. Senki nem ered a nyomodba. Különös, hiszen azt mondták, hogy nem fogják engedni, hogy visszatérj a fenti világba. Miért hagyják hát, hogy elmenekülj?[/p] [p]A felszín felé úszol, aztán elájulsz. Túl mélyen vagy. Senki nem élheti túl ezt a hatalmas nyomást és oxigénhiányt. Ám csoda történik, mert hirtelen érzed, amint barna hínárok között kapálózol, melyek körbeölelnek, és már csak egy kis távolságra van tőled a felszín.[/p]</text>
    <next id="50" pos="1" />
  </p>
  <p id="80">
    <text>[p]Egy király tanácsadója! Ez aztán a lehetőség. Talán olyan régóta uralkodik már itt, hogy elvesztette a kapcsolatot alattvalóival. Talán a tanácsadójaként segíthetnél, hogy az emberek megkapják, amit akarnak. Nem hiszed, hogy itt tényleg mindenki lusta és önző. A királynak csak segíteni kell, hogy egy más szemszögből lássa meg a dolgokat.[/p] [p]Te leszel az élelmezéssel és szállással kapcsolatos különleges tanácsos. Azonnal gyűlést hívsz össze a néppel együtt, hogy megbeszéljétek az élelmiszerellátás és a munkabeosztás ügyét. A király annyira hálás azért, hogy valaki más vette a vállára ezt a gondot, hogy az egész ügyet rád bízza. Földet adományoz neked, és magas fizetést ad. Új beosztásokat készítesz. A népet is bevonod a szervezésbe, meghallgatod a problémáikat és ötleteiket. A víz alatti élet gazdag és teljes. Az emberek keményen dolgoznak, és hálásak neked. Bölcs döntés volt itt maradni.[/p] [p class="end"]Vége[/p]</text>
    <victory />
  </p>
  <p id="81">
    <text>[p]Nem akarsz egy felkelést vezetni, de az embereknek szükségük van rád. Megszervezed az előadást, a király pedig boldog, amikor látja, hogy népe olyasmivel foglalkozik, ami lefoglalja, és boldoggá teszi őket. Mindenki alig várja a napot, amikor végre börtönbe vethetik a zsarnokot, és végre meghozhatják saját döntéseiket.[/p] [p]Az előadás éjszakáján megtelik a színház, és mindenki várja, hogy megjelenjen az uralkodó. Aki késik. A tömeg egyre idegesebbé válik. Ekkor egy futár érkezik a palotából, aki bejelenti, hogy az uralkodó súlyos agyhártyagyulladást kapott, amibe lehet, hogy bele fog halni.[/p] [p]Elgondolkodsz azon, vajon tényleg beteg-e, vagy csak rájött, mire készültök ellene. Az emberek zavarodottnak tűnnek, és nem tudják, mit tegyenek. Egyként fordulnak feléd, mire azt mondod, folytassák az előadást. Ebben a pillanatban egy szakasznyi katona lép be a színházba. Egyenesen feléd tartanak.[/p]</text>
    <next id="116">Ha hagyod, hogy elfogjanak</next>
    <next id="117">Ha megpróbálsz elmenekülni</next>
  </p>
  <p id="82">
    <text>[p]Hogy egy gonosz király tanácsosa legyél? Soha! Elmondod, hogy nem vagy hajlandó egy zsarnoknak dolgozni, aki nem hisz a népében. Elmondod neki, hogy az emberek boldogtalanok és dühösek. Felnevet, és közli veled, hogy nyugodtan visszamehetsz közéjük, ha akarsz, de figyelmeztet, hogy csak panaszkodni szeretnek, a munkához nem fűlik a foguk.[/p] [p]Mikor visszatérsz új barátaid közé, megbeszélitek, hogyan lehetne megbuktatni az uralkodót és bérenceit. Titkos gyűléseket tartotok, melyeken egy tervet dolgoztok ki. Azonban aznap, amikor támadnotok kellene, valaki egy repedést fedez fel a vízalatti világ tűzhányó-falán. Az egész civilizáció veszélybe került. Hirtelen mindenki megfeledkezik a felkelésről. Az atlantisziaknak meg kell akadályozniuk, hogy elárassza őket a tenger. Mindenki elkezd dolgozni a közös célért. Most a túlélés a tét.[/p] [p class="inlineImage"] [img src="resources/cyoa2/82.jpg" /] [/p]</text>
    <next id="112">Ha úgy döntesz, hogy te is beszállsz a védekezésbe</next>
    <next id="114">Ha kihasználod a vészhelyzet okozta zűrzavart, és megpróbálsz elmenekülni</next>
  </p>
  <p id="83">
    <empty />
  </p>
  <p id="84">
    <empty />
  </p>
  <p id="85">
    <text>[p class="inlineImage"] [img src="resources/cyoa2/85.jpg" /] [/p] Vannak, akik delfineken lovagolnak, és hallottál már olyan búvártörténetet is, amikor valaki egy bálna farokuszonyába kapaszkodva utazott egy rövid ideig. Őrültségnek hangzik, de talán ez az egyetlen lehetőséged a menekülésre. Elhagyod a [em]Kutász[/em]t, a bálnához úszol, és az uszonyába kapaszkodsz. Az állat egy sima, de erőteljes mozdulattal kezd el a felszín felé úszni. Elég nehezedre esik a kapaszkodás. Végül azonban az emlős áttöri a felszínt, és ott marad egy ideig, hogy ismét mély levegőt vegyen. Csendesen elúszol a közeléből.[/p] [p]Két vagy három napig sodródsz így, kényelmesen szunyókálva a felszínen. A szigetelt búvárruhád melegen tart, és különleges palackja segít, hogy ne süllyedj el. Mikor végre a keresőhelikopter rád talál, éhes és szomjas vagy ugyan, de egyébként nincs semmi bajod.[/p] [p class="end"]Vége[/p]</text>
    <victory />
  </p>
  <p id="86">
    <text>[p]Ez az ő világuk, de hajlandó vagy segíteni nekik a tervezésben, hogy megdöntsék a király hatalmát. A felkelésben azonban már nem akarsz szerepet vállalni.[/p] [p]Ennek keretében új vezetőket választanak, és célokat tűznek ki maguk elé. Egyszer vagy kétszer majdnem úgy döntesz, hogy csatlakozol hozzájuk, ám tényleg szeretnél visszatérni saját otthonodba. Reménykedsz benne, hogy amikor ténylegesen megkezdődik a csata, a felfordulásban vissza tudsz lopózni a [em]Kutász[/em]hoz, és gyorsan vissza tudsz majd térni az óceán felszínére.[/p] [p]A felkelés napján azonban képtelen vagy ellenállni az izgalomnak, és úgy döntesz, hogy maradsz, és kivárod, milyen véget ér az atlantisziak merész próbálkozása. A hosszadalmas tervezgetés és gyakorlatozás meghozta gyümölcsét. A gondosan kiválasztott férfiakból és nőkből álló különítmény könnyedén elfogta a királyt és az őreit. A puccs egyetlen csepp vér kiontása nélkül sikerült, és az emberek napokig ünnepelnek.[/p] [p]Az atlantisziak közülük valóként bánnak veled, és most először te is úgy érzed, hogy ez tényleg így van.[/p] [p class="end"]Vége[/p]</text>
    <victory />
  </p>
  <p id="87">
    <text>[p]Bevallod, hogy fogalmad sincs, mi tévő légy. A bálna ijesztően néz ki, és nincs mentőterved. Úgyhogy csak vársz, figyelsz és hallgatózol.[/p] [p]Végtelenül hosszúnak tűnő idő után, ami valójában valószínűleg csak pár perc volt, a titokzatos tengeralattjáró visszatér, egy kábelt erősít a [em]Kutász[/em]ra és a felszínre húz téged. Ezután eltűnik a hullámok alatt, magadra hagyva, hogy bevárd a [em]Maray[/em]t.[/p] [p class="inlineImage"] [img src="resources/cyoa2/87.jpg" /] [/p] [p class="end"]Vége[/p]</text>
    <victory />
  </p>
  <p id="88">
    <text>[p]Az elektronok szédítő sebességgel száguldoznak körülötted, te pedig hamarosan eléred a pontot, amikor a műszereid szerint már nem telik az idő. Az óra is megáll, a sebességjelző is kiakad, a szíved sem ver tovább – és mégis, életben vagy. Tested minden érzéke mintha elevenebb lenne, mint eddig bármikor. Csodálatos zenét hallasz, és fényeket, melyeket tapintani és ízlelni is tudsz. Nyugalom és béke érzése kerít hatalmába.[/p] [p]Mások jelenlétére is figyelmes leszel. Senki nem lépett be a zsilipen át, ám mégis úgy érzed, nem vagy egyedül a [em]Kutász[/em]ban. Körbenézve három atlantiszit látsz. Ezután érzed, ahogy a jármű egy gondolattá válik, és tudod, hogy az idegenek beléptek az elmédbe, és a jármű fedélzetén vannak. Megpróbálod te is olvasni az ő gondolataikat, de azt válaszolják, még nem jutottál elég messzire ahhoz, hogy gondolat-utazó válhasson belőled.[/p]</text>
    <next id="95">Ha megpróbálsz visszafordulni ebből a különös világból</next>
    <next id="96">Ha tovább utazol a gondolat-tér-időben</next>
  </p>
  <p id="89">
    <text>[p]Nem, nem fogsz tovább utazni a Föld közepe felé. Tudod, hogy ha átjutsz a vékony külső rétegen, az alatta levő területek hamarosan olvadékká válnak, végül pedig egy szilárd maggá. Legalábbis a tudósok ezt így gondolják. És egy ilyen utat bizonyosan nem élnél túl. Akárhogy is, a hanglokátor valószínűleg elromlott. A lyuk lehet, hogy valóban mély, de nem hiszed, hogy tényleg elér a Föld középpontjáig. Szkeptikusan gondolod végig a problémát. Visszatérsz a felszínre, hogy konzultálj a [em]Maray[/em] fedélzetén lévő tudósokkal.[/p] [p]Odafönn megtudod, hogy a műszereid valóban meghibásodtak, talán egy közeledő vihar miatt, és ez őket is óvatosságra inti. Úgy döntenek, hogy elhajóznak a titokzatos lyuk közeléből. A csapat visszavonul, te pedig tudod, hogy elvesztetted az esélyed, hogy felfedezd Atlantiszt.[/p] [p class="end"]Vége[/p]</text>
    <victory />
  </p>
  <p id="90">
    <text>[p]– Veletek megyek. Szeretném az univerzum többi részét is látni.[/p] [p]– Gratulálok. Nem fogod megbánni a döntésed. Készen állunk az indulásra.[/p] [p]Egy kis terembe visznek, ahol hárman beállnak egy ragyogó fényoszlopba. Úgy érzed, mintha gyorsulnál, de nem mozogsz. Úgy éred, mintha fényéveket haladtál volna a térben. Elsuhansz a nap mellett, ki a Tejútrendszerből, át más galaxisokon. És mégis úgy tűnik, mintha még mindig ugyanott, egy helyben állnál.[/p] [p]Végül megérkezel az Aygr bolygóra, ahonnét az atlantisziak érkeztek. A világ bámulatos formákat és döbbenetes növényeket sorakoztat fel. A városok úgy ragyognak, mint ezernyi fénypászma, az alakzatok, melyeknek az épületeknek kell lenniük, energiától lüktető, tiszta fényből állnak. Itt semmi nem kemény vagy éles. Minden fényből van. Nem látsz embereket, csak fényesebb fényalakokat, amik mozognak. Hirtelen a mozgó alakzatok egy része atlantisziakká változik.[/p] [p]– A testünk lényegtelen. Az energiánk az, ami számít. Ha úgy kívánod, láthatsz minket szilárd alakunkban, de mi csak arra használjuk ezt, hogy kommunikáljunk a hozzád hasonló emberekkel. Maradhatsz a jelenlegi formádban, vagy te is átalakulhatsz.[/p]</text>
    <next id="101">Ha úgy döntesz, hogy meg akarod tartani a testedet</next>
    <next id="102">Ha energiává szeretnél változni</next>
  </p>
  <p id="91">
    <text>[p]Eleged van a kalandokból. Egy másik galaxis másik bolygójára történő utazás kockázatosabbnak hangzik, mint amire fel vagy készülve. Különben is, később is visszajöhetsz ide.[/p] [p]Elmondod az embereknek, hogy maradni szeretnél, és csatlakoznál a közösséghez. Talán a tengerrel kapcsolatos ismereteid hasznosnak bizonyulnak majd. Több napig tárgyalnak rólad. Mikor végül döntésre jutnak, két lehetséges munkát ajánlanak fel a számodra. Földművesnek vagy zenésznek állhatsz.[/p]</text>
    <next id="103">Ha úgy döntesz, hogy vízalatti földműveléssel akarsz foglalkozni</next>
    <next id="104">Ha inkább a zenészi pályával tennél egy kísérletet</next>
  </p>
  <p id="92">
    <empty />
  </p>
  <p id="93">
    <text>[p class="inlineImage"] [img src="resources/cyoa2/93.jpg" /] [/p] Megpróbálod lerobbantani a zsilipet a zsanérjairól. Rendelkezel a hozzá szükséges energiával. Megnyomod a piros gombot, ami elsüti a lézerágyút. Éles fényrobbanás vakít el, a zsilip azonban sértetlenül megússza a dolgot. Újra és újra lősz, és a [em]Kutász[/em]t minden alkalommal megrázza az ágyú remegése. A visszavert energia lassan, de biztosan teszi tönkre a hajódat. Folytatod a tüzelést, most már le sem veszed az ujjadat a gombról.[/p] [p]A következő vakító villanás a tengeralattjáróból tör elő, amint a fegyver felrobban. Azonnal szörnyet halsz. A zsilip továbbra is zárva marad.[/p] [p class="end"]Vége[/p]</text>
    <victory />
  </p>
  <p id="94">
    <text>[p]Sosem célszerű erőt alkalmazni, hacsak rád nem támadnak, és ezért meg nem kell védened magadat. Nem vagy hajlandó a lézerágyút használni. Lehetséges, hogy emberek is áldozatául esnének, és bizonyosan ellehetetlenítené a későbbi barátságokat is. Úgy döntesz, hogy inkább leülsz, és türelmesen vársz, remélve, hogy észrevesznek és beljebb invitálnak.[/p] [p]Hat órán keresztül ülsz és vársz valami jelre. Végül zöldes fény ragyog fel az ajtó irányából, mely teljesen beborítja a [em]Kutász[/em]t. A zsilipajtó kinyílik. Három alak bukkan fel mögötte, akik intenek, hogy kövesd őket.[/p] </text>
    <next id="105">Ha így teszel</next>
    <next id="106">Ha nem akarod ezt tenni</next>
  </p>
  <p id="95">
    <text>[p]Ez már túl sok neked. Mintha egy rémálomba csöppentél volna. Úgy döntesz, visszafordulsz. Ez azonban sokkal nehezebb, mint azt gondoltad volna. Az elektronok egyre közelebb és közelebb suhannak el melletted, mintha csak meg akarnák akadályozni, hogy távozz. Nem egyszerű átnavigálni a hajót az atomok labirintusán. Műszereid teljesen használhatatlanok. Az atlantisziak alakjai eltűnnek. Hirtelen ismét belegabalyodsz a rugalmas hártyába, ami korábban majdnem megállított. Hozzáragad a [em]Kutász[/em]hoz, és megállít. Ki akarsz innen szabadulni, hogy visszatérj a saját világodba, ahol az egész eddigi életedet leélted.[/p] [p]Elveszted az eszméleted, és órákkal később térsz magadhoz a búvárruhádban, a lyuk fölött lebegve. A tengeralattjárónak hűlt helye. Teljesen kába vagy. Vajon csak álmodtad az egészet? Lassan visszatérsz a felszínre. A [em]Maray[/em]nak nyomát sem látod. Nem tudod, pontosan mennyi idő telhetett el. Rájössz, hogy a legénység valószínűleg azt hitte, hogy elvesztél, és tudod, hogy igazuk van. A hullámok jobbra-balra taszajtják elernyedt testedet, miközben egymagadban lebegsz a tenger kellős közepén. Érzed, ahogy lassan elhagy az erőd.[/p] [p class="end"]Vége[/p]</text>
    <victory />
  </p>
  <p id="96">
    <text>[p]Egy gondolat-utazó! De hisz az emberek állandóan ezt teszik, amikor álmodoznak. Persze, hogy gondolat-utazó akarsz lenni! De hogyan?[/p] [p]Az atlantisziak lágyan beszélnek hozzád. Elmondják, hogy minden ugyanaz. A múlt, a jelen és a jövő mind ugyanazok. Egyszerűen csak koncentrálnod kell, és oda iránytanod a gondolataidat, ahol szeretnéd, hogy legyenek.[/p] [p]Megpróbálod követni az utasításokat, és elképedve tapasztalod, ahogy visszasuhansz az időben, egészen addig a napig, amíg meg nem születtél, majd pedig akkorra, amikor az első mélyvízi merülésedet végezted. Elméd életed egyik időpontjától a másikig ugrál. De mikor a jövő felé irányítod, üres falba ütközik.[/p] [p]– Miért nem tudok előre utazni az időben? – kérdezed az atlantisziaktól.[/p] [p]– Légy türelmes – válaszolják. – Idővel minden kiderül.[/p] [p]Hirtelen átesel az időn, egészen a világegyetem szélére, ahol [em]érzed[/em], amint átsuhan rajtad a fény. Nem vetsz árnyékot. Tökéletes béke érzete tölt el.[/p]</text>
    <next id="110">Ha úgy döntesz, hogy felhagysz a gondolat-utazással, és visszatérsz a Földi élethez</next>
    <next id="111">Ha nem</next>
  </p>
  <p id="97">
    <text>[p]Van nálad egy lézerpisztoly, amit vészhelyzetek esetére hordasz magaddal. Lyukat lősz az örvény falába, és a keletkezett nyíláson át kiúszol. Veled szemben egy kisebb halraj lebeg, akik zavartan néznek rád, e különös betolakodóra. Mögöttük egy cápa elmosódott alakját veszed ki. Lassan a felszín felé indulsz, a cápa pedig eltűnik a mélyben.[/p] [p]A [em]Maray[/em]t sehol nem látod. Azon kezdesz el töprengeni, vajon meddig kell várnod, amikor egy, a közeledben felhangzó hangos csobbanás megriaszt. Egy hatalmas bálna jött melletted a felszínre, ami először kifröcsköli az orrából a vizet, majd hangosan elkezdi beszívni a levegőt. Jó fél órába telik, mire sikerül a hatalmas bestia mellé úsznod. Az állat rád sem hederít. Felmászol a farkára, majd négykézláb a hátára mászol. Olyan érzés, mintha egy hatalmas, szürke sziklára másznál.[/p] [p]Innen elég könnyen megpillantod a [em]Maray[/em]t, és a távcsövek lencséjén megcsillanó napfényt. A legénység a bálnát figyeli. Integetsz, és biztos vagy benne, hogy észrevettek téged. Hamarosan érted fognak jönni.[/p] [p class="inlineImage"] [img src="resources/cyoa2/97.jpg" /] [/p] [p class="end"]Vége[/p]</text>
    <victory />
  </p>
  <p id="98">
    <text>[p]Elájulsz, és amikor ismét magadhoz térsz, az óceán felszínén lebegsz. Erős a hullámverés, és a nap is lenyugvóban van már. Az örvény valószínűleg olyan gyorsan tűnt el, ahogy megjelent. Szédülsz, kimerült vagy, és nagyon óvatosan mozogsz, hogy biztos legyél benne, egyetlen csontod sem töröd el. Ahogy lassan elfordítod a fejed a sisakodban, hirtelen éles fájdalom hasít a jobb halántékodba. Ezek után úgy döntesz, hogy inkább veszteg maradsz. Szépen lassan meghallod egy helikopter rotorjának a hangját. Nem mersz felnézni, de ahogy a percek telnek, a zaj egyre erősödik, utána azonban halkulni kezd. A gép elsuhant feletted, és erre nem fog többet jönni. A fájdalom a halántékodban erősödik. Lassan elveszted az eszméleted.[/p] [p class="end"]Vége[/p]</text>
    <victory />
  </p>
  <p id="99">
    <text>[p]Az örvény fala szilárd, csipkézett meredélynek tűnik, ami felfelé, a felszín felé emelkedik. A víz olyan gyorsan pörög, hogy a közepe szinte teljesen nyugodtnak tűnik. Elgondolkodsz rajta, hogy vajon fel tudnál-e úszni ennél a nyugodt részen. Mielőtt azonban döntésre juthatnál, az örvény forgása megfordul, most már felfelé sodor, és katapultként lő ki a levegőbe. A [em]Maray[/em] közelében esel vissza a vízbe. Bár az eséstől kicsit elkábultál, hamar visszanyered az eszméletedet, és a hajó hamarosan felszed. Persze senki nem hiszi el a történetedet, ami nem csoda, hiszen te is úgy érzed, túl bizarr az egész ahhoz, hogy igaz lehessen.[/p] [p class="end"]Vége[/p]</text>
    <victory />
  </p>
  <p id="100">
    <text>[p]Az óceán fenekén egy kis fémajtót találsz. Minden erőddel meghúzod, de nem nyílik ki. Egy pillanatra megpihensz, és végignézel a körülötted húzódó vízfalon. Két hal bámul vissza rád! Olyan érzésed van, mintha most te lennél az ő akváriumukban.[/p] [p]Nem hallod, amikor kinyílik a nyílás. Egy hang szólal meg parancsolóan, ami felszólít, hogy lépj be. Kicsit félve, óvatosan mész végig a folyosón, ami egy kis terembe vezet. Három ember vár rád a túloldalon.[/p]</text>
    <next id="55"/>
  </p>
  <p id="101">
    <text>[p]Egyszerűen nem tudod feladni a testedet. Az atlantisziak talán elégedettek azzal, hogy tiszta energiaként éljenek, te azonban még nem érted el azt a pontot, amikor feladd saját létezésedet az övékéért cserébe.[/p] [p]Különös érzés úgy élni, hogy közben ragyogó energiafoltok követnek téged. A földi életről kérdezgetnek, te pedig készségesen válaszolsz nekik. Két éven át beszélsz az atlantisziaknak a tapasztalataidról: a technológiáról, politikáról, vallásról és háborúkról.[/p] [p]Sokszor kérdezed tőlük, hogy miért érdekli mindez ennyire őket, de sosem adnak rá egyenes választ. Végül egy nap lenézel magadra, és csak ragyogó, fényes energiát látsz. Elborzadva jössz rá, hogy hozzájuk hasonlóvá váltál.[/p] [p class="end"]Vége[/p]</text>
    <victory />
  </p>
  <p id="102">
    <text>[p class="inlineImage"] [img src="resources/cyoa2/102.jpg" /] [/p] Az atlantisziak bolygóján vagy, miért ne válj hát egyé közülük? Ahogy lepillantasz a kezeidre, látod, ahogy fokozatosan lágy, sárgás fénnyel kezdenek el világítani. A ragyogás lassan, fokozatosan felkúszik a karjaidon és lábaidon, míg végül elveszted a testedet. Immáron energia vagy. Olyan szabadság- és boldogságérzet tölt el, mint amilyen még soha. Oda lebegsz, repülsz vagy suhansz, ahová csak akarsz. Nincsenek falak, amik megállíthatnának. Nincs szükséged élelemre, sem pihenésre. Tudsz az időben utazni, és egy pillanat alatt visszatérhetsz a Földre is új formádban.[/p] [p]Egyszerűen érzed, hogy mindig is ilyen akartál lenni.[/p] [p class="end"]Vége[/p]</text>
    <victory />
  </p>
  <p id="103">
    <text>[p]A víz alatti földművelés olyasvalami, amit nagyon élvezel. Atlantisz körül tengeri növények teremnek, amiket épp úgy művelnek, mint odafenn a közönséges kerteket. A lakók minden nap kimennek, hogy learassák a növényeket, gondozzák a veteményeseket és elkergessék a halakat, amik szeretik megcsipkedni a fiatal hajtásokat. És ott vannak a halkarámok is. Itt halakat nevelnek és etetnek, amíg elég nagyok nem lesznek ahhoz, hogy megegyék őket. Gyönyörű mesterség ez, és sokkal könnyebb, mint azt eredetileg gondoltad. Persze ennek is megvannak a veszélyei: ráják, tengeri kígyók, néha cápák bukkannak fel a közelben. Soha nem lankadhat a figyelmed.[/p] [p class="end"]Vége[/p]</text>
    <victory />
  </p>
  <p id="104">
    <text>[p]Egy zenész Atlantiszon. Ki hinné el? Megkérdezik, melyik hangszeren akarsz játszani. Megnézed a vízi lantot, a tengeri dobot, a cápafog-furulyát és a rengeteg elektromos hangszert. Végül ez utóbbiak egyikét választod, de amikor megpróbálod megszólaltatni, nem jön belőle hang. Megtudod, hogy ennek a hatását az emberek érzik, nem pedig hallják. Micsoda világ! Senki nem gondolná, hogy létezik olyan zene, amit nem hallgatnak. Fokozatosan megtanulod, hogyan érezd a különböző hangokat a különböző testrészeiddel: a comboddal, a mellkasoddal, a halántékoddal és az ujjaiddal. Az újfajta zene iránti érdeklődésed napról napra fokozódik, és hamarosan elsajátítod ezt a művészeti formát. A legnagyobb zenészükké válsz.[/p] [p class="end"]Vége[/p]</text>
    <victory />
  </p>
  <p id="105">
    <text>[p]Az emberek egy vezérlőterembe vezetnek. Itt találkozol a tudományos központ vezetőjével, aki egy, a víz alatti élettel foglalkozó titkos kutatást végez. Elmondják, hogy jól tetted, hogy nem próbálkoztál a lézerágyúddal, ugyanis vannak ez ellen védő eszközeik, amik a [em]Kutász[/em]t és téged is apró darabokra robbantott volna.[/p] [p]Egy kellemes ebéd elfogyasztása után körbevezetnek a laboratóriumban, majd visszaküldenek a hajódra, hogy visszatérhess a felszínre. A lelkedre kötik, hogy soha többé ne térj vissza, mert ha így teszel, életed hátralevő részét a rabjukként fogod eltölteni.[/p] [p class="inlineImage"] [img src="resources/cyoa2/55.jpg" /] [/p] [p class="end"]Vége[/p]</text>
    <victory />
  </p>
  <p id="106">
    <text>[p]Mikor nem vagy hajlandó követni őket, kézi hipnotizáló fegyvereket vesznek elő, amikkel mély transzba ejtenek. Egy hosszú folyosón át egy víz alatti laboratóriumba visznek. Itt három katonai technikus lép hozzád, és töri meg a révületedet.[/p] [p]– Egy titkos katonai létesítményre bukkant. Túl sok titkos terven dolgozunk itt ahhoz, hogy hagyhassuk, hogy ránk találjanak. A foglyunk marad.[/p] [p]Innen nincs menekvés.[/p] [p class="inlineImage"] [img src="resources/cyoa2/106.jpg" /] [/p] [p class="end"]Vége[/p]</text>
    <victory />
  </p>
  <p id="107">
    <text>[p]Hetekig emészted magad. Végül úgy döntesz, visszatérsz Atlantiszba. Annyira sietsz, hogy kibérelsz egy kicsi, gyors szárnyashajót, és hamarosan eléred azt a pontot, ahol korábban már felfedezted a várost. Mikor odaérsz, felkészülsz rá, hogy egyszerű búvárruhában merülj alá. Tudod, hogy a hatszáz méteres merülés öngyilkosság, de nem érdekel, egyszerűen érzed, hogy meg kell próbálnod.[/p] [p]Hat napon át vihar veri a vizet, és mikor végül kitisztul az ég, felkészülsz a merülésre. Épp amikor a vízbe ereszkedsz, felpillantasz az égre, és magasan a felhők felett megpillantod Atlantisz ragyogó városát. Nem fog kelleni merülnöd.[/p] [p class="end"]Vége[/p]</text>
    <victory />
  </p>
  <p id="108">
    <text>[p]Az éjszaka során csendes hangokra riadsz fel. Hallgatózni kezdesz, és rájössz, hogy néhány nemajtó tervezgeti, hogy elmenekül innét. Az atlantisziakhoz akarnak csatlakozni. Úgy gondolják, hogy köztük jobb életük lenne. Csatlakozol hozzájuk, és végighallgatod a félelemmel és sötétséggel teli történetüket. Fényt és barátságot keresnek. Egyszerűnek hangzik a dolog, de semmi nem ilyen egyszerű.[/p] [p]Az ajtó hirtelen felcsapódik. Három őr ront be. Rátok emelik a fegyvereiket, és tüzelnek. Társaiddal együtt egy szempillantás alatt elporladtok.[/p] [p class="inlineImage"] [img src="resources/cyoa2/108.jpg" /] [/p] [p class="end"]Vége[/p]</text>
    <victory />
  </p>
  <p id="109">
    <empty />
  </p>
  <p id="110">
    <text>[p]Bő ezer évnyi gondolat-utazást követően a fő gondolkodó terembe hívnak. Elmondják, hogy most visszatérhetsz a földi életedhez. Kétségeid vannak a visszatéréssel kapcsolatban, de kíváncsi vagy rá, mi minden változott, miközben te Atlantiszon éltél.[/p] [p]Micsoda látvány fogad, amikor háromszáz méteres magasságban lenézel a bolygóra! A világ nagy városait, New Yorkot, Londont, Párizst és Hong Kongot benőtte a növényzet, az ide vezető utakból szinte semmi nem látszik. Új településeket látsz, apró épületeket, melyek elszórtan helyezkednek el mindenfelé. Nem látsz kéményeket, sem pedig autókat, és útból is csak néhányat. Az emberek egyszerű életet élnek, saját maguknak teremtik meg az élelmet, ruhát és otthont. Csatlakozni kívánsz hozzájuk.[/p] [p class="inlineImage"] [img src="resources/cyoa2/110.jpg" /] [/p] [p class="end"]Vége[/p]</text>
    <victory />
  </p>
  <p id="111">
    <text>[p]Egy nap a barátaid elmondják, hogy ha akarsz, visszatérhetsz a Földre. Alaposan átgondolod a dolgot, és végül úgy döntesz, hogy a gondolat-utazó képességednek hála maradnál annál az életnél, amit most élsz. Úgy döntesz, hogy örökre itt maradsz.[/p] [p class="end"]Vége[/p]</text>
    <victory />
  </p>
  <p id="112">
    <text>[p]Évekkel ezelőtt az atlantisziak kidolgozták a megfelelő védelmi eljárásokat, de az emberek már elfeledkeztek ezekről. Egyetlen öregember tudja csak, hogy hol vannak a megfelelő berendezések, és a hozzájuk tartozó használati utasítások.[/p] [p class="inlineImage"] [img src="resources/cyoa2/112b.jpg" /] [/p] Az emberekkel karöltve három napon és éjszakán keresztül dolgoztok folyamatosan, hogy kipumpáljátok a bezúduló vizet, és egy speciális falat emeljetek a rés köré. Végül az utolsó pumpát is leállítják. Mindannyian kimerültek vagytok, de megnyertétek a víz elleni harcot.[/p] [p class="inlineImage"] [img src="resources/cyoa2/112.jpg" /] [/p] [p class="end"]Vége[/p]</text>
    <victory />
  </p>
  <p id="113">
    <empty />
  </p>
  <p id="114">
    <text>[p]Miközben mindenki amiatt aggódik, hogy betör a víz, senki nem törődik azzal, hogy te mit csinálsz. Végigrohansz egy hosszú, ritkán használt folyosón, ami a tengerhez vezet. A kijáratot lezáró ajtó a kevés használattól súlyos és rozsdás. Minden erődet összeszedve feszülsz neki, és végül sikerül benyitnod egy helyiségbe, ahonnan egy légzsilipen át a nyílt vízbe lehet jutni. Megnyomod a vészkioldó gombját, és a tengerbe veted magad. A [em]Kutász[/em] pont ott van, ahol hagytad. Amint beszállsz, a felszín felé indulsz, ahol a [em]Maray[/em] már nagyon vár rád.[/p] [p class="inlineImage"] [img src="resources/cyoa2/114.jpg" /] [/p] [p class="end"]Vége[/p] </text>
    <victory />
  </p>
  <p id="115">
    <empty />
  </p>
  <p id="116">
    <text>[p]Nincs értelme megpróbálnod elmenekülni a katonák elől. Körbe vagy véve. A királyhoz vezetnek, aki szomorúan állapítja meg, hogy te is olyan vagy, mint a többiek. Senkiben sem bízhat. Amíg el nem dönti, mihez kezd veled, addig tömlöcbe vet.[/p] [p class="inlineImage"] [img src="resources/cyoa2/116.jpg" /] [/p] [p class="end"]Vége[/p]</text>
    <victory />
  </p>
  <p id="117">
    <text>[p]Hogyan is szökhetnél meg? A katonák egyenesen feléd tartanak. Amilyen hangosan csak tudsz, elkiáltod magad, mire a színházban lévők élő fallal próbálják elállni a támadók útját. A katonák egy pillanatig csak bámulnak az emberekre, tétováznak, azután gyorsan távoznak. Tudják, hogy túl nagy túlerővel állnak szemben.[/p] [p]Az emberek kiáltoznak, hogy kezdődjék a forradalom. A tömeg elhagyja a színházat, és egyenesen a királyi palotához vonul. Út közben folyamatosan dagad a számuk, még néhány katona is átáll hozzájuk. Te és az emberek szabadok vagytok, a királyt pedig tömlöcbe vetitek. A forradalom sikerrel jár.[/p] [p class="end"]Vége[/p]</text>
    <victory />
  </p>
</content>