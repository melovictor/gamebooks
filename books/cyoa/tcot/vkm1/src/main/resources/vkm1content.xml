<?xml version="1.0" encoding="utf-8"?>
<content  xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <text>[p][/p]</text>
    <next id="background"/>
  </p>
  <p id="background" display="Háttér">
    <text>[p]Eltévedtél egy különös, homályos barlangban. Fokozatosan sikerül kivenned két továbbhaladó alagutat. Az egyik lefelé, és jobbra kanyarodik, a másik fölfelé, balra. Arra gondolsz, hogy a lefelé tartó talán a múltba visz vissza, a fölfele menő pedig talán a jövőbe.[/p][p]Mi történik ez után? Minden azon múlik, hogy te miként döntesz. Hogy végződik a történet? Csak rajtad áll! És a legjobb az egészben, hogy újra és újra elolvashatod a történetet, míg végül nem egy, hanem [em]tucatnyi[/em] új élménnyel gazdagodsz![/p][p class="inlineImage"][img src="resources/cyoa1/1.jpg" /][/p]</text>
    <next id="2" />
  </p>
  <p id="1">
    <empty />
  </p>
  <p id="2">
    <text>[p class="inlineImage"][img src="resources/cyoa1/2.jpg" /][/p][p]Egyszer már jártál a Kígyó kanyonnál, amikor Howard bácsikádat látogattad meg a Vörös Patak Farmon, de nem emlékszel rá, hogy akkor láttál volna barlangbejáratot. Biztosan egy kőomlás miatt bukkant elő.[/p][p]Bár járat a késő délutáni nap fényében fürdik, a belsejében vaksötét van. Miközben teszel pár tétova lépést, megpróbálod felmérni a belsejét. Ahogy szemeid lassan hozzászoknak a homályhoz, egy alagutat pillantasz meg, amit a falán lévő foszforeszkáló anyag világít meg halovány fénnyel. A sziklafal sima, mintha folyóvíz csiszolta volna meg. Nagyjából hat méter után az alagút elkanyarodik. Eltöprengsz rajta, vajon hová vezet, és teszel még néhány bizonytalan lépést. Azonban nyugtalanság lesz úrrá rajtad, amiért egy ilyen különös helyre egymagad bemerészkedtél, így sarkon fordulsz, és kisietsz.[/p][p]Elég sötét van odakinn, úgy érzed, vihar közeleg. Hirtelen rájössz, hogy a nap már régen lenyugodott, és az előtted elterülő tájat csak a telihold sápadt fénye világítja be. Biztos elaludtál odabenn, és közben eltelt pár óra. Ekkor azonban valami még nyugtalanítóbb gondolat jut az eszedbe: múlt éjszaka a hold még csak egy keskeny sarló volt az égen.[/p][p]Eltöprengsz rajta, vajon mennyi időt tölthettél el a barlangban. Nem érzed magad éhesnek. És nem gondolod, hogy elaludtál volna. Döntened kell, hogy azonnal hazaindulj a holdfényben, vagy inkább megvárd a hajnalt, és ne kockáztasd, hogy a meredek, sziklás ösvényen esetleg elveszítsd a talajt a lábad alól.[/p]</text>
    <next id="4">Ha úgy döntesz, hogy hazaindulsz</next>
    <next id="5">Ha inkább vársz</next>
  </p>
  <p id="3">
    <empty />
  </p>
  <p id="4">
    <text>[p]Amint visszaindulsz a farmra, úgy érzed, hogy az út, melyen haladsz, megváltozott… Persze lehet, hogy csak a Hold fényében látod másmilyennek. Aztán beléd hasít a felismerés: te nem is az úton mész, hanem egy kiszáradt folyómederben! Visszasietsz a barlang bejáratához. Körbenézel, és rádöbbensz: az egész táj megváltozott. Amíg odabenn voltál, egy árvíz moshatta végig az ösvényt, ám sem egy csepp vizet, sem sarat nem látsz semerre. Megremegsz. Hideg van, sokkal hidegebb, mint az évnek ebben a szakában lennie kellene. Előhúzod a hátizsákodból a kabátodat, és felveszed, de még így is vacogsz.[/p][p]Csak az vigasztal, hogy keleten már kezd világosodni. A nap hamarosan fel fog kelni. A karórádra nézel. Úgy látszik, lejárt, pedig alig néhány órája húztad fel. Úgy érzed, ennek az egésznek semmi értelme.[/p][p]Tudod, hogy amilyen gyorsan csak lehet, vissza kell térned a farmra, és mégis úgy érzed, hogy csak úgy tudod visszaállítani a dolgokat eredeti állapotukba, ha ismét belépsz a barlangba.[/p]</text>
    <next id="8">Ha folytatod utadat a farmra</next>
    <next id="10">Ha visszamennél a barlangba</next>
  </p>
  <p id="5">
    <text>[p]Reggelig vársz, de ahogy a hajnal vöröses fénye bevilágítja a keleti eget, fagyos szél kezd el fújni.[/p][p class="inlineImage"][img src="resources/cyoa1/2.jpg" /][/p] </text>
    <next id="6">Ha fedezékbe húzódsz</next>
    <next id="16">Ha nekivágsz a jeges szélnek, hogy alaposabban szétnézz</next>
  </p>
  <p id="6">
    <text>[p]A kegyetlenül fújó szél elől behúzódsz a kövek közti egyik résbe, és a sziklafalnak dőlsz, ami a súlyodtól széttörik, és egy kisebb kőlavina kíséretében hátraesel, végigszánkázol egy saras lejtőn, és végül egy kis tavacskában érsz földet.[/p][p]Csurom vizesen feltápászkodsz, és a ragyogóan sütő nap alatt kimászol a füves partra. Visszatekintesz a sziklafalra, de nem látod a rést, melyen át kiestél.[/p][p]Miközben próbálod összeszedni magad, egy lovat veszel észre, melynek hátán egy bádogpáncélt viselő férfi – kiköpött olyan, mint a történelemkönyvekben látott lovagok egyike – ül. A látványtól felkacagsz, mire a férfi felemeli a sisakját, és ő is nevetni kezd.[/p][p]– Micsoda fürdőhely! – kiált feléd. – De végül is megérte, most már tisztább vagy, mint egy disznó! – A férfi annyira kacag, hogy már-már leesik ménje hátáról. – No, mássz fel, elviszlek a kastélyba – mondja végül. – Aztán majd ott meglátjuk, embert tudunk-e faragni belőled.[/p][p class="inlineImage"][img src="resources/cyoa1/6.jpg" /][/p]</text>
    <next id="22">Ha elfogadod az ajánlatot, és a kastélyhoz lovagolsz a fickóval</next>
    <next id="114">Ha visszautasítod, és megpróbálsz visszajutni az Idő Barlangjához</next>
  </p>
  <p id="7">
    <empty />
  </p>
  <p id="8">
    <text>[p]Ahogy egyre világosabb lesz, úgy döbbensz rá, hogy ez nem lehet a jó irány. A kanyon sokkal sekélyebb, mint amire te emlékszel. A folyómedret olyan sziklák tarkítják, amikhez még csak hasonlót sem láttál. Bár nyár közepe van, a fagyos szélben csontig átfagysz. Miközben egy magaslat felé mászol, hogy alaposabban is körbenézz, hófoltokat veszel észre mindenfelé. A gerincről kietlen táj képe tárul eléd: befagyott tavak, a távolban pedig hósipkás hegyláncolatok húzódnak. Kezdesz rájönni, hogy nem egyszerűen eltévedtél, valahogyan egy több ezer évvel ezelőtti jégkorszakba pottyantál bele.[/p][p class="inlineImage"][img src="resources/cyoa1/8.jpg" /][/p][p]Az egyik, a kanyon oldalában emelkedő hegy felé indulsz, remélve, hogy menedéket találsz a szél elől, és egy másik barlangbejáratot pillantasz meg. Igen nagy a kísértés, hogy belépj, de úgy érzed, tovább kell menned, remélve, hogy hamarosan ismerős tájékra érkezel.[/p]</text>
    <next id="17">Ha belépsz a barlangba</next>
    <next id="18">Ha tovább mész</next>
  </p>
  <p id="9">
    <empty />
  </p>
  <p id="10">
    <text>[p]Belépsz a különös barlang előterébe, majd vársz, amíg a szemed hozzászokik a homályos, sárgás fényhez. Fokozatosan sikerül kivenned két továbbhaladó alagutat. Az egyik lefelé, és jobbra kanyarodik, a másik fölfelé, balra.[/p][p]Arra gondolsz, hogy a lefelé tartó talán a múltba visz vissza, a fölfele menő pedig talán a jövőbe.[/p]</text>
    <next id="20">Ha a balra induló járatban indulsz el</next>
    <next id="61">Ha a jobbra tartó folyosón mész tovább</next>
    <next id="21">Ha ismét kimész a barlangból</next>
  </p>
  <p id="11">
    <text>[p class="inlineImage"][img src="resources/cyoa1/11.jpg" /][/p][p]– A toronyba vele! – kiáltja a király. Két lovag ugrik elő, akik kirángatnak a teremből, és dárdájuk hegyeit a hátadnak szegezve megmászatnak veled negyvennyolc lépcsőfokot, melyek a várbörtönbe vezetnek – egy apró, kör alakú szobába, melynek egyetlen kis ablaka a lent elterülő várárokra és legelőre tekint. Csak egy szalmaágyat látsz idebenn.[/p][p]Rájössz, hogy bizonyára a feudális Európába csöppentél vissza, annak is az első napjaiba, amikor még az uralkodók szava volt a törvény. Fogalmad sincs, mennyi időt kell itt eltöltened. Egy szökési lehetőség mindenesetre van: a nyolc méterre lévő mély árok épp az ablakod alatt kezdődik, és tele van vízzel. Ha eléggé el tudsz rugaszkodni a párkányról, akár még meg is úszhatod az esést komolyabb sérülés nélkül.[/p]</text>
    <next id="12">Ha ugrasz</next>
    <next id="13">Ha nem</next>
  </p>
  <p id="12">
    <text>[p]Nagyot ugrasz, és egyre gyorsabban és gyorsabban kezdesz zuhanni. Lábbal előre csapódsz a vízbe, és a meder alja állít meg, de a puha sár szerencsére finoman állít meg. Kissé remegve, de sértetlenül úszol ki a várárok külső széléhez. Felkapaszkodsz a töltésen, és a közeli erdő felé rohansz fedezék reményében.[/p][p]Addig sétálsz a rengeteg szélénél, amíg el nem tűnik a kastély a szemed elől, ezután nekivágsz a nyílt vidéknek. Egy paraszttal találkozva megkérded tőle, hol tudnád eltölteni az éjszakát.[/p][p]– Ha felkapaszkodsz arra a dombra, onnan már látni fogod a Loch Ness-i tavat – mondja. – Ott találsz majd szállást.[/p][p]A férfi utasításait követve hamarosan megpillantod a part mentén sorakozó néhány kis házikót. Egyre sötétebb lesz, és hálás vagy, amikor egy halász végül felajánlja, hogy nála töltsd az estét. A feleségével együtt rendes embereknek tűnnek, akik szívesen felfogadnának, hogy nekik dolgozva, halfogással keresd meg a betevő falatra valót.[/p]</text>
    <next id="66">Ha elfogadod az ajánlatukat</next>
    <next id="78">Ha úgy döntesz, folytatod utadat</next>
  </p>
  <p id="13">
    <text>[p]Úgy döntesz, hogy vársz, de hamarosan megbánod ezt az elhamarkodott döntést. Egy őr minden nap kétszer feljön hozzád, hogy ételt hozzon – fekete kenyeret és vizet. Néhány nap elteltével már ahhoz is túl gyengének érzed magad, hogy elmenekülj, még ha úgy is hozná a sors, hogy lehetőséged nyílik erre.[/p][p]Amikor már épp kezdenél teljesen kétségbe esni keserű sorsod és elvesztett szabadságod felett, az őr mosolyogva lép be a celládba.[/p][p]– A király kiparancsolt innen – mondja. – Egy sokkal fontosabb foglyunk van: egy férfi inzultálni merészelte a király lovát. – A katona felnevet. Nem tudod, hogy igazat mond-e, vagy sem, de nyitva tartja az ajtót, és int, hogy távozz. Lesietsz a kőlépcsőkön, és a várudvarba kiérve nagyot szippantasz a levegőből. Ismét szabad vagy – egyelőre legalábbis. A felvonóhíd le van eresztve, és látszólag senki nem akadályozza, hogy távozz a kastélyból.[/p][p]Egy csodás fekete lovat látsz nem messze kikötve, ami valószínűleg az egyik lovagé. Ahogy nézed, felötlik benned a gondolat, hogy egy ilyen remek paripával elég messzire érhetnél, mielőtt felfedeznék a tettedet.[/p]</text>
    <next id="14">Ha felpattansz a lóra, és elvágtatsz</next>
    <next id="15">Ha menedéket kérsz a királytól</next>
  </p>
  <p id="14">
    <text>[p class="inlineImage"][img src="resources/cyoa1/14.jpg" /][/p][p]Egy pillanattal később már túljutottál a hídon, és a vidéken vágtatsz. Igen elégedett vagy magaddal, hogy sikerült túljárnod a király és a lovagok eszén is. Mikor elhaladsz néhány juhász mellett, integetsz nekik, ők pedig visszaintegetnek.[/p][p]Megállsz egy barátságos kecskepásztor mellett, aki megvendégel. – Ne félj a királytól – mondja a férfi. – Ő egy bolond, egész nap csak ül és vedel. Az egyetlen dolog, ami érdekli, hogy kit vessen be a toronytömlöcbe. Még a lovagjai is csak nevetnek rajta, és ha engem kérdezel, előbb fog lefordulni a trónjáról, mint te a lovadról. Menj hát, nagy dolgok várnak még rád a nagy Angliában. Isten veled, és sok szerencsét![/p][p]A remek étel és ital visszaadta erődet, és a lovad is alig várja, hogy indulhasson. Megköszönöd vendéglátód kedves szavait, és elindulsz az új kalandok és új élet felé – bő ezer évvel születésed előtt.[/p][p class="end"]Vége[/p]</text>
    <victory />
  </p>
  <p id="15">
    <text>[p]Sikerül a király elé járulnod, és megköszönöd, hogy kieresztett a toronyból.[/p][p]– Ugyan, semmiség volt – válaszolja az uralkodó. – Minden gonosztevőért megteszünk ennyit. Tetszik az elszántságod, és bár a történetednek annyi értelme van, mint egy táncoló szamárnak, megnevettetett. Ugyan szándékodon kívül – ebben biztosak vagyunk –, de nagy szolgálatot tettél a királyodnak, és ezért hálásak vagyunk.[/p][p]– Kapsz egy lovat, és néhány arany – folytatja a király. – Menj, és próbálj szerencsét a világban. De megparancsolom, hogy minden évben egyszer térj ide vissza, és mondj el egy hasonlóan vicces történetet.[/p][p]– Uram – mondod búcsúzóul.[/p][p]– Alattvalóm – mondja válaszul a király.[/p][p]Kicsit nyugtalanul ugyan, de kilovagolsz a várból, eltökélten, hogy amit csak lehet, kihozol új, 982-es életedből.[/p][p class="end"]Vége[/p]</text>
    <victory />
  </p>
  <p id="16">
    <text>[p]Kitartóan menetelsz tovább a sziklás gerincen. A heves szél ugyan megtisztította utadat a hótól, de folyamatosan korbácsolja remegő testedet.[/p][p]A világ megváltozott, és nem mondhatni, hogy jobb lett. Muszáj lesz egy házat vagy kunyhót találnod – és embereket, akik segíthetnek rajtad –, különben halálra fogsz fagyni.[/p][p]Miközben keserű sorsodon elmélkedsz, megbotlasz, és egy mély szakadékba zuhansz. Elájulsz. Mikor felébredsz, még mindig vacogsz, de már egy melegebb helyen vagy. A sápadt sárgás fényben megállapítod, hogy valahogy sikerült az Idő Barlangjának egyik termébe esned. Két járat megy innen tovább, az egyik jobbra, a másik balra. Az egyik talán a múltba vezethet, a másik pedig a jövőbe.[/p]</text>
    <next id="24">Ha a bal oldali alagúton indulsz el</next>
    <next id="25">Ha a jobb oldalin</next>
  </p>
  <p id="17">
    <text>[p]Ahogy belépsz a barlangba, remegő fényt látsz a távolban, és füstszagot érzel. Kanyargós járaton mész végig, és egy jókora teremben bukkansz fel. Agyagedényekben lobogó tüzeket látsz.[/p][p]Több alacsony, köpcös férfi áll előtted. Egyenes, fekete hajú, egyszerű tekintetű férfiak ezek, akik képeket festenek a barlang falára. Állatbőrökbe vannak öltözve, az egyik sarokban pedig szalmaágyak sorakoznak.[/p][p]Kissé félénken állsz meg a barlangi emberek előtt, akik félbehagyják a munkájukat, és hitetlenkedve köréd sereglenek. A legmagasabb férfi – akinek a kezében hosszú indát látsz – feléd lép, mintha meg akarna kötözni.[/p]</text>
    <next id="26">Ha itt maradsz, és megpróbálsz összebarátkozni ezekkel az emberekkel</next>
    <next id="28">Ha sarkon fordulsz, és elrohansz</next>
  </p>
  <p id="18">
    <text>[p]Tovább mész egy ösvényen, ami egy meredek emelkedőn halad fölfelé. Hangos, trombitaszerű hangok hangzanak fel az egyik közeli szakadék mélyéből – hatalmas állatok hangja. Egy nagyobb sziklára felmászva a valaha élt legnagyobb szárazföldi emlősök egyikére, egy gyapjas mamutra nézel le. Az önmagában is óriási bestia méretét csak még jobban növeli sűrű gyapjúbundája.[/p] [p class="inlineImage"][img src="resources/cyoa1/18.jpg" /][/p] [p]Fázol, kétségbe vagy esve és fáradt vagy. A sziklaperem alatt csak néhány méterre van az állat, könnyedén a hátára ugorhatnál, hogy meleg bundájába burkolózz, és menj, ahová visz.[/p]</text>
    <next id="29">Ha a gyapjas mamut hátára akarsz ugrani</next>
    <next id="30">Ha gyalog mész tovább</next>
  </p>
  <p id="19">
    <empty />
  </p>
  <p id="20">
    <text>[p]A balra induló alagút spirálszerűen kanyarog, és több folyosó is leágazik belőle. Véletlenszerűen kiválasztod ezek egyikét, majd mászni kezdesz benne. Egy lyukon át hamarosan kijutsz belőle, és a sivatag közepén találod magad. Nagyon meleg van – bőven 38 fok felett –, de a nap épp most készül lenyugodni, így hamarosan enyhülés várható. A távolban egy hegyvonulatot látsz kirajzolódni, ami szörnyen magasnak tűnik, mégsem látsz a csúcsokon egy szikra havat sem. Fogalmad sincs, hogy a múltban, jelenben vagy jövőben vagy-e. Ekkor valami lenyűgöző, mégis rendkívül nyugtalanító dolgon akad meg a szemed. A homok néhány helyen sárgás üveggé változott, mintha egy hatalmas kemence fűtötte volna fel. Ahogy közelebbről is megvizsgálod, úgy érzed, a levegő kezd felhevülni. Ekkor rádöbbensz, hogy a nap nem lenyugodni készül, hanem felkelni! A déli hőmérséklet bizonyosan magasabb, mint amit az élő szervezet képes elviselni. miközben a tűzgolyó egyre magasabbra mászik a láthatáron, forró levegőfuvallat csapódik az arcodnak. A fény szinte elvakít. Lehetséges, hogy a világ végét látod?[/p]</text>
    <next id="93" />
  </p>
  <p id="21">
    <text>[p]Megfordulsz, és kifelé indulsz a barlangból. Lassan már hajnalodnia kellene, de hiába mászol a bejárat felé, nem látsz fényt a túloldalt. a falhoz óvakodsz, és tapogatózva kezded keresni a kijáratot. Egy nyirkos, hideg és kemény dologba ütközik a kezed. Jég! A járat lezáródott, hatalmas jégtömbök torlaszolják el az utadat.[/p][p]Zavarodottan, tehetetlenül hátralépsz. Azt kívánod, bár csak álom lenne, amit most megélsz. Visszaindulsz a folyosón, és közben próbálod rendbe szedni a gondolataidat. Tudod, hogy ha ki akarsz jutni a barlangból, akkor az előtted lévő két ág egyikét kell követned.[/p]</text>
    <next id="33">Ha jobbra indulsz</next>
    <next id="35">Ha balra mennél tovább</next>
  </p>
  <p id="22">
    <text>[p]A kacagó lovag felsegít maga mögé a lovára, te pedig kényelmetlenül elhelyezkedsz, miközben átlovagoltok a vidéken. Úgy egy mérföld megtétele után egy jókora sziklavárhoz érkeztek. A ló áthalad a függőhídon, és beáll az istállóba.[/p][p]– Ugorj – mondja a lovag, te pedig leereszkedsz az állat faránál. Jótevőd ezután a kastély nagytermébe vezet. Körülötted szolgálók és lovagok hada sürgölődik. Pár perccel később pedig már a király előtt találod magad, amint mélyen meghajolsz.[/p][p]A férfi, miután végighallgatta a történetedet, komor tekintettel a körülötte álló tanácsadók és lovagok felé fordul. – Van köztetek bárki, aki elhiszi ezt a sületlen történetet? – kérdezi.[/p][p]– Nem, felség – kiáltják egy emberként.[/p][p]– Akkor mondd el az igazat! – dörren rád az uralkodó.[/p][p class="inlineImage"][img src="resources/cyoa1/22.jpg" /][/p]</text>
    <next id="36">Ha továbbra is kitartasz amellett, hogy az igazat mondtad</next>
    <next id="37">Ha megpróbálsz kitalálni valami hihető történetet</next>
  </p>
  <p id="23">
    <empty />
  </p>
  <p id="24">
    <text>[p]A bal oldali járaton indulsz tovább, ami fölfelé vezet, és végül kivezet a felszínre. Füves rét terül el előtted, ami egy tiszta vizű, gyors folyású patakba fut bele. Azon túl fenyőkkel borított dombok magasodnak, még messzebb pedig hóval borított hegycsúcsokat pillantasz meg. Lehetséges, hogy Wyomingban vagy, a saját idődben, de bármi is a helyzet, az eléd táruló látvány alapján igen barátságos világba érkeztél.[/p][p]Egy bölénycsordát veszel észre nem messze legelni. Háznak, kerítésnek vagy útnak azonban nyomát sem látod, sem bármi más jelét annak, hogy a közelben emberek élnének. Lehetséges, hogy több ezer évet mentél vissza a múltba.[/p][p]Feltekintesz az égre. Az egyik puffadt gomolyfelhő érdekes mozgásba kezd. Ereszkedni kezd! Egy űrhajó landol előtted, alig néhány száz méterre tőled![/p]</text>
    <next id="38">Ha megpróbálsz elrejtőzni</next>
    <next id="40">Ha az űrhajó felé indulsz</next>
  </p>
  <p id="25">
    <text>[p]Sokáig sétálsz a jobb oldali járatban, és közben imádkozol, hogy rátalálj egy olyan folyosóra, ami visszavisz a saját idődbe. Kiválasztasz egyet a tucatnyi közül, és követni kezded. Egy ragyogóan bevilágított terembe érkezel, melynek közepén egy szakállas, öreg férfi ül egy székben.[/p][p]– Üdvözöllek – mondja, mintha csak számított volna az érkezésedre.[/p][p]– Köszönöm – feleled. – Tudna segíteni, hogy visszajussak a saját időmbe?[/p][p]Az öreg férfi elmosolyodik. – Először is – mondja – meséld el nekem, miért pont a sajátodba akarsz visszamenni ahelyett, hogy egy másikat választanál.[/p] </text>
    <next id="43">Ha azt mondod, hogy vissza akarsz térni a családodhoz és a barátaidhoz</next>
    <next id="41">Ha azt, hogy nem akarsz egy rosszabb időben ragadni</next>
    <next id="44">Ha azt, hogy szívesen kipróbálnál egy másik időd, ha biztosít róla, hogy ha nem tetszik, akkor vissza tudsz majd térni a sajátodba</next>
    <next id="45">Ha megkérded tőle, hogy ő kicsoda</next>
  </p>
  <p id="26">
    <text>[p]Barátságos mozdulatokat próbálsz tenni. Az indát tartó férfi hátra lép, és elmosolyodik. A körülötted állók barátságosan beszélni kezdenek hozzád, de nem érted, hogy mit mondanak, mint ahogy ők sem értenek meg téged. Kicsit kényelmetlenül érzed magad a társaságukban, de boldog vagy, hogy egyelőre biztonságban és melegben vagy.[/p][p]Néhányan visszatérnek a falfestményekhez. Úgy döntesz, megpróbálsz ilyen módon kommunikálni velük. Rajzolsz magadról egy képet, amint épp eszel. A barlangi emberek nevetni kezdenek, de egyikük egy félig megfőtt húsdarabot hoz. Nincs valami jó íze, de már olyan éhes vagy, hogy nem is bánod.[/p][p class="inlineImage"][img src="resources/cyoa1/26.jpg" /][/p][p]Fokozatosan megbarátkozol velük, és megtanulsz néhány szót. Egy részük elmegy vadászni, és zsákmánnyal tér vissza. Mások ruhákat készítenek az állatbőrökből. Te a takarításban és a főzésben segítesz be, és minden nap egy új képet festesz a falakra. A többieket lenyűgözi a repülőgépeket, hajókat és autókat ábrázoló képeid – amiket csak elvont ábráknak ítélnek, mivel fogalmuk sincs, milyen célt is szolgálnak ezek.[/p][p]Egy nap egy másik csoport ember érkezik látogatóba. Még soha nem láttad őket, barátaid azonban meleg fogadtatásban részesítik őket, és nagy lakomát rendeznek a tiszteletükre. Amikor befejezték az evést, a beszélgetés egyre fokozódik. Annyit meg tudsz állapítani, hogy a barlanglakóknak komoly problémájuk van. Ezután egyesével mindegyikük álomba merül. Kimész a barlangból, hogy megnézd, rá tudsz-e jönni, mi a probléma? A talajt mély hó borítja, és a csípős, hideg szél fel-felkapja a pelyheket.[/p][p]Másnap reggel az emberek összeszedik a cókmókjaikat, és téged is arra unszolnak, hogy tegyél így. Úgy tűnik, el fognak innen vándorolni – nyilván egy melegebb helyre. Úgy érzed, neked is a barlanglakókkal kellene tartanod, de már nagyon vágysz rá, hogy hazatérj saját otthonodba, és erre csak akkor van esélyed, ha visszatalálsz az Idő Barlangjába.[/p]</text>
    <next id="46">Ha a vonulókkal tartasz</next>
    <next id="47">Ha megpróbálsz visszakeveredni az Idő Barlangjába</next>
  </p>
  <p id="27">
    <empty />
  </p>
  <p id="28">
    <text>[p]Nem hiszed, hogy lenne közös jövőd ezekkel a primitív emberekkel, úgyhogy visszarohansz az Idő Barlangjához. Szerencsére nem követnek, és gond nélkül rátalálsz a bejáratra.[/p][p]Mire visszatérsz, már éhes és fáradt vagy. A fény most haloványabb, mint korábban volt, te pedig újabb járatot keresve indulsz tovább a falat tapogatva. Megbotlasz egy töltésben, előre zuhansz, és csúnyán bevered a fejedet. Ahogy felpillantasz, napfényt látsz magad előtt. Egy perccel később meleg, nedves levegőbe lépsz ki a barlangból. Egy lombos fákból álló erdő közelében vagy. Egy madár repül el feletted. Nem tudod, mikor vagy, de a hely igen kellemesnek tűnik.[/p]</text>
    <next id="51" />
  </p>
  <p id="29">
    <text>[p class="inlineImage"][img src="resources/cyoa1/29.jpg" /][/p][p]Ahogy a mamut hátára esel, a behemót megremeg, mint egy ló, aki megpróbálja lerázni magáról a legyeket. A hatalmas lény elindul a völgy mentén, úgy tűnik, nem vette észre, hogy még mindig meleg, gyapjas hátába kapaszkodva élvezed az utazást.[/p][p]A mamut felér egy magaslatra, megrágcsálja egy fa törzsét, majd továbbáll. Abban bízol, hogy hamarosan találkoztok majd egy csapat barlangi emberrel, akiktől ételt és szállást kapsz majd.[/p][p]Az állat hirtelen megtorpan és oldalra fordítja a fejét – hallgatózik. Felnézve két oldalról dárdákkal és bunkósbotokkal felfegyverzett emberi alakokat látsz közeledni. A mamut rohanni kezd, te pedig erősen belekapaszkodsz. A vadászok sikoltozva, ordibálva követni kezdenek titeket. Nem látod, merre tart az állat, de attól félsz, hogy a vadászol esetleg lekergetik egy szakadékba. Ha azonban akkor ugrasz le róla, amikor az épp szalad, akkor csúnyán megütheted magad.[/p]</text>
    <next id="52">Ha úgy döntesz, hogy leugrasz hátasodról</next>
    <next id="53">Ha rajta maradsz</next>
  </p>
  <p id="30">
    <text>[p]Ha nem fáznál, nem lennél éhes és elveszett, akkor még mókás is lenne mamutháton lovagolni, de vajon hová vinne? Letörten sétálsz tovább. Amikor már épp feladnád, és leülnél, hogy kizokogd magad, egy nyílást pillantasz meg a talajban. Négykézláb bemászol rajta. Talán valamivel melegebb lesz odabenn, és az is lehet, hogy az Idő Barlangjának egyik bejáratára bukkantál rá.[/p][p]Egy folyosóban találod magad, melyből tucatnyi másik ágazik le. Most már biztosan tudod, hogy jó helyen vagy. Szívesen kimennél a következő járaton, de hosszú utat akarsz megtenni az időben, és így talán szerencsésebb lenne egy távolabbi oldalfolyosót választanod.[/p]</text>
    <next id="54">Ha az első adandó járatba fordulnál be</next>
    <next id="92">Ha egy távolabbin mennél végig</next>
  </p>
  <p id="31">
    <text>[p]Elindulsz az első oldalra leágazó folyosón, és csak mész, míg azon nem kezdesz töprengeni, hogy nem-e körbe-körbe járkálsz? Vajon mit jelenthet mindez? Lehet, hogy maga az idő lassul? Kezdesz fázni, és már nagyon kimerült vagy. Megpillantasz egy nyílást, és azon át a csillagos eget. Kilépsz a kopár felszínre. Nagyon hideg van. Bár nem fúj a szél, mégis tudod, hogy ha csak pár percig is itt maradsz, halálra fogsz fagyni. De talán még annyi sem kell, mert a levegő is elég ritka, mintha csak egy magas hegy tetején állnál. Lihegni kezdesz. Felnézel az ezernyi csillag fényében pompázó égre. A kis fénypontok között látsz egy korongot is, mely nagyjából akkora, mint a nap, és ami fáradt, vöröses fénnyel világít, mint az elhaló parázs.[/p][p class="end"]Vége[/p]</text>
    <victory />
  </p>
  <p id="32">
    <text>[p]Miután egy ideje már követed a járatot, egy nagyon nagy folyosóba érkezel, ami akár a saját idődbe is visszavezethet. Ezen mész tovább, és hamarosan feltűnik, hogy a talaj fokozatosan válik egyre homokosabbá. Talán egy tengerpart felé tartasz. Ezután eltűnik a lábad alól a talaj, és egy meredek, homokkal borított csúszdán siklasz végig. Nem tudsz megállni, túl meredek a lejtő. A következő pillanatban a levegőben találod magad, majd nagyot csobbansz a mély vízben. Felúszol a felszínre, és mély levegőt veszel. Egy föld alatti barlangban vagy. Amennyire meg tudod állapítani, teljesen el vagy vágva a külvilágtól, csak a plafonon látsz egy kis rést, azon túl pedig a kék eget. Egy nagy, sima felszínű sziklához úszol, ami félig kiemelkedik a vízből.[/p][p]A homok fehér, a víz teljesen átlátszó. A követ gyönyörű, kék színű ásvány építi fel. Pár percre elámulsz a körülötted lévő táj szépségén, de aztán azon kezdesz el töprengeni, hogyan tudnál kijutni innen. A tetőnyíláshoz biztosan nem fogsz tudni felmászni.[/p][p]A víz alá buksz, remélve, hogy rátalálsz egy elárasztott járatra, amin keresztül elszabadulhatnál innen, és találsz is egyet! De vajon át tudsz rajta jutni még az előtt, hogy elfogy a levegőd?[/p]</text>
    <next id="58">Ha megpróbálsz átúszni a víz alatti járaton</next>
    <next id="64">Ha inkább várnál még egy ideig</next>
  </p>
  <p id="33">
    <text>[p]Lassan haladsz a homályos fényben. Egy létrát látsz magad előtt. Megragadod, és mászni kezdesz rajta. Hirtelen borzalmas recsegő, csikorgó hang üti meg a füledet. A létra megremeg. Néhány percig csak erősen kapaszkodsz, amíg a zaj el nem ül. Ezután folytatod a mászást, és hamarosan kilépsz a csípős, hűvös éjszakai levegőbe. Mindenfelé fényeket látsz. Előtted egy nagy jégdarab emelkedik. Különös hullámzást érzel, mintha mozogna alattad a talaj. Mikor megtapogatod a talajt, fadeszkákat érzel. Nem messze tőled korlátot látsz, azon túl pedig – a tengert! Feletted számtalan csillag ragyog olyan fénnyel, amilyet még soha nem láttál. Ekkor jössz rá, hogy egy hatalmas hajó fedélzetén vagy.[/p][p class="inlineImage"][img src="resources/cyoa1/34.jpg" /][/p][p]Nem messze, egy kampón egy hatalmas mentőöv lóg, melyre a Titanic szót festették fekete betűkkel. Tudod, hogy ezt a nevet csak egy hajó viselte, aminek egyetlen útja volt csak, melyen nekiment egy jéghegynek, és hogy három órával később már az Atlanti Óceán alján pihent.[/p][p]Miközben a Titanic fedélzetén sétálsz, rájössz, hogy odalenn folyamatosan több ezer liter víz ömlik be épp a hajó elülső rekeszeibe. Az emberek még nem jöttek rá, mi történik. A tenger nyugodt, és sima, mint az üveg. Lentebb a zenekar keringőt játszik épp. Több hosszú, fekete köpenyes férfi és szőrmekabátos nő sétál a közeledben.[/p][p]– Istenem – mondja az egyik nő –, nem értem, miért állította meg a kapitány a hajót. Ha emiatt késve érünk New Yorkba, panaszt fogok tenni a vállalatnál.[/p]</text>
    <next id="68">Ha megpróbálod megkeresni a kapitányt, hogy figyelmeztesd, hogy a hajó el fog süllyedni</next>
    <next id="79">Ha visszamászol a létrán, és megpróbálsz visszajutni a barlangba</next>
  </p>
  <p id="34">
    <empty />
  </p>
  <p id="35">
    <text>[p]Végigmész a bal oldali járaton, és több oldalfolyosó mellett is elhaladsz, melyek egyike sem tűnik túlságosan bizalomgerjesztőnek. Úgy döntesz, hogy megpróbálsz a járat legvégéig eljutni.[/p][p]Órákon át mész előre. Végül a távolban egy közeledő alakot pillantasz meg. Egy lány az, kék farmernadrágban, piros pulóverben és hátizsákkal a hátán. Megtudod tőle, hogy Louisának hívják, megpróbálta felderíteni a barlangot, és eltévedt. Ő még nem tudja, hogy az Idő Barlangjában van.[/p]</text>
    <next id="76">Ha megpróbálsz segíteni a lánynak, hogy megtalálja azt a járatot, amin át ideérkezett</next>
    <next id="80">Ha azt javaslod, hogy tartson veled az egyik járatban, remélve, hogy az kivezet majd innen</next>
  </p>
  <p id="36">
    <text>[p class="inlineImage"][img src="resources/cyoa1/36.jpg" /][/p][p]– Tudom, hogy furcsán hangzik, felség – mondod –, de nincs rá okom, hogy kivívjam haragját egy kitalációval.[/p][p]A király végignéz alattvalóin, akik mind komor tekintettel néznek rád, mintha valami megbocsájthatatlan bűnt követtél volna el.[/p]</text>
    <next id="11" />
  </p>
  <p id="37">
    <text>[p]– Sajnálom, hogy csak így betörtem királyi birtokára, felség – mondod alázatosan, miközben próbálsz kitalálni valami hihető történetet. – Az igazság az, hogy gonosz mostohaapám, akivel együtt kellett élnem, nagyon rosszul bánt velem, és emiatt az Ön bölcs és igazságos védelme alá szeretném helyezni magam.[/p][p]– Ki ez a gonosz mostohaapa, és merre él? – kérdi a király. – Ha elég gonosz, akár lovagjaim közé is beállhatna – mondja nevetve, mire az egész udvartartása kacagni kezd vele együtt.[/p][p]– Azon a dombon túl él – mondod, miközben egy magas, erdővel borított dombra mutatsz –, a neve pedig Smith.[/p][p]A király ismét kacagni kezd. – Akkor a mostohaapád bizonyára egy hal – mondja –, azon a dombon túl ugyanis a Loch Ness-i tó terül el.[/p]</text>
    <next id="11" />
  </p>
  <p id="38">
    <text>[p]Úgy sejted, bizonyára a messzi jövőbe érkeztél. Tényleg egy idegen űrhajót látsz magad előtt? Ha igen, akkor jobb, ha biztos távolságból figyeled. Gyorsan felmászol a domboldalon, miközben azon töprengsz, hogyan is jutottál ebbe a különös időbe.[/p][p]Végül rátalálsz egy beugróra a sziklában. Belépsz. Ekkor jössz rá, hogy annak a szakadéknak az alján vagy, melybe a jégkorszakból estél bele, és ha akarnál, sem tudnál oda visszamenni. Továbbmész. Végül kiérsz a domb túloldalára, ahol széles, nyílt terepen találod magad.[/p][p]Sziklás, hegyes, legnagyobbrészt csupasz terep terül el a szemed előtt. És mégis ezernyi embert látsz, akik egy hatalmas falat építenek! Amerre csak nézel, mindenfelé sziklákat szállító ökrösszekereket látsz. Maga a fal legalább hat méter magas, túlvége elveszik a messzeségben.[/p][p]Létrákat látsz a falnak támasztva, és minden fokon egy férfi vagy nő áll. Láncban adják fel egymásnak a súlyos köveket, egészen az építmény legtetejéig. A látvány nem kevésbé lenyűgöző, mint az idegen űrhajóé, ugyanis hacsak nem tévedsz egy hatalmasat, a Kínai Nagy Fal építését szemléled éppen.[/p][p class="inlineImage"][img src="resources/cyoa1/38.jpg" /][/p]</text>
    <next id="82">Ha az építőkhöz lépnél</next>
    <next id="87">Ha visszamennél a hasadékba</next>
  </p>
  <p id="39">
    <empty />
  </p>
  <p id="40">
    <text>[p]Óvatosan megközelíted az űrhajót, és döbbenten állapítod meg, hogy az nagyjából harminc centivel a föld felett lebeg a levegőben, mindenféle segítség nélkül. Nem látsz rajta motort, rakétahajtóművet, lőrést, ablakot, futóművet, antennát, sem semmi olyasmit, ami véleményed szerint egy ilyen járműre elengedhetetlenül szükséges lenne. Ekkor jössz rá, hogy nyilván egy igen fejlett civilizáció terméke áll előtted.[/p][p]Bízva benne, hogy ezek a népek már megtanulták, hogy barátsággal viseltessenek egymás iránt, a hajóhoz lépsz. Az oldalában félrecsúszik egy elem, mögötte azonban csak csillogó, kék fényt látsz. Egy robotkar nyúlik ki belőle, és egy kockát helyez le eléd, a talajra. Ennek teteje félrecsúszik, alatta pedig hat állatbőrbe öltözött alakot – három férfit és három nőt – pillantasz meg, akik épp olyanok, mint a földön élő első embereket ábrázoló képek. Hirtelen feléled benned a vágy, hogy a nyíláson át beugorj az űrhajóba.[/p]</text>
    <next id="115">Ha így teszel</next>
    <next id="83">Ha inkább nem</next>
  </p>
  <p id="41">
    <text>[p]– Megértem – mondja az idős férfi –, hogy miért nem akarsz egy másik idővel kockáztatni, sok ugyanis gonosz emberekkel és tettekkel van megtöltve.[/p][p]– Bölcsen teszed, hogy elkerülöd ezeket, és szívesen visszairányítalak a saját idődben, ami – ezt nem árt tudnod – semmivel sem jobb, vagy rosszabb ezeknél.[/p][p class="end"]Vége[/p]</text>
    <victory />
  </p>
  <p id="42">
    <empty />
  </p>
  <p id="43">
    <text>[p class="inlineImage"][img src="resources/cyoa1/43.jpg" /][/p][p]– És miért akarsz újra a családoddal és barátaiddal lenni? – kérdi az öreg férfi.[/p][p]– Mert hiányoznak, és nem bírom elviselni, hogy nem látom őket. És a családom és barátaim is szomorúak lennének nélkülem.[/p][p]– Másokra gondolsz, és saját magadra is – monda a férfi. – Ez jó ok arra, hogy visszatérj a saját idődbe. A következő jobbra haladó alagúton indulj el, és megtalálod a hazautat. Úgy döntöttél, hogy csak egy időd legyen, ugye?[/p][p]– Így van – válaszolod.[/p][p]– Akkor hozz ki belőle mindent, amit lehet – mondja búcsúzóul a férfi, miközben egyik kezét előre nyújtva int búcsút neked.[/p][p class="end"]Vége[/p]</text>
    <victory />
  </p>
  <p id="44">
    <text>[p]– Á, látom agyafúrt vagy – mondja az öregember. – Inkább két szelet kenyeret próbálsz szerezni, minthogy megelégedj egyel. Nos, megmutatok neked még egy időt. Ha nem tetszik, csak szólnod kell, és ha még lesz elég időm, visszaviszlek a sajátodba. Indulj el a balra vezető járatban.[/p][p]Követed az öregember iránymutatását, végigmész a járaton, és egy város utcáján találod magad. Azonnal rájössz, hogy épp egy háború kellős közepébe csöppentél. Bombák és rakéták robbannak körülötted mindenfelé. Felkiáltanál az öregnek, hogy vigyen vissza az Idő Barlangjába, de már nincs elég időd.[/p][p class="end"]Vége[/p]</text>
    <victory />
  </p>
  <p id="45">
    <text>[p]– Filozófus vagyok – mondja az öregember –, és amikor megkérdezték tőlem, hogy melyik időt szeretném, az időtlenséget választottam. Így, bár soha semmi nem történik velem az életem folyamán, az örökkévalóságig gondolkodhassak ezen.[/p][p]– És elégedett vagy a döntéseddel?[/p][p]– Nem, mert a filozófia mit sem ér az időn kívül. Indulj el a jobb oldali folyosón. Térj vissza saját idődbe, és legyen az életed a te filozófiád.[/p][p class="end"]Vége[/p]</text>
    <victory />
  </p>
  <p id="46">
    <text>[p]Amilyen melegen csak tudsz, felöltözöl a durva állatbőr-ruhákba és -csizmába, majd nem sokkal napfelkelte után társaiddal együtt elindultok. A szedett-vedett csapatotok nagyjából harminc főt számlál, köztük vegyesen férfiakat, nőket és gyerekeket. Szerencsére nincsenek veletek kisbabák, azok ugyanis biztosan nem élnék túl a költözést. A nap rövid időre előbukkan a felhők közül, a szél is megenyhül, és egész jól haladtok dél felé.[/p][p]Néhány napnyi menetelés után szinte mindenki kimerül. A vadászok nem tudnak elegendő zsákmányt ejteni. Éjszakánként nem tudtok tüzet gyújtani, és ha nem akartok megfagyni, egymáshoz bújva vagytok kénytelenek aludni.[/p][p]Egy hét elteltével azonban azt veszed észre, hogy a nap már melegebben süt délben, és a hó sem olyan mély már. Kezd úgy tűnni, hogy mégiscsak túlélitek az utat, de már semmi esélyed nincs arra, hogy valaha is hazatérj saját idődbe.[/p][p class="end"]Vége[/p] </text>
    <victory />
  </p>
  <p id="47">
    <text>[p]Összepakolod kevéske kis cókmókodat, melyek közül legértékesebb a késed, amit egy gyapjas mamut agyarából faragtak. Búcsút intesz barátaidnak, és a havas tájnak nekivágva próbálsz visszatalálni az Idő Barlangjához. Bár a szél hűvösebb, mint eddig bármikor, a ragyogó nap tartja benned a reményt.[/p][p class="inlineImage"][img src="resources/cyoa1/47.jpg" /][/p] [p]A barlangi emberekkel töltött napjaidnak köszönhetően megedződtél, és durva állatbőr-öltözéked meglepően melegen tart. Sikerül megtalálnod a kanyont, és néhány óra elteltével eléred a barlangot, melynek bejáratát szinte teljesen beborította a hó.[/p][p]A hosszú úttól kimerültél, szemed könnyezik a fagyos széltől, emiatt csak akkor veszed észre a szürke alakot, ami pár méterre a barlang szájától áll lesben, amikor meghallod a farkas mély, morgó hangját. Egyenesen a jeges, kegyetlen szemekbe pillantasz. Érzed, hogy ha csak megmoccansz, az állat rád veti magát. Alaposan meg kell gondolnod, mi lesz a következő lépésed. Valószínűleg hamarabb elérnéd a barlangot, mint a farkas, és talán még tétovázna is, mielőtt a nyomodba eredne, ez pedig elég időt adhat ahhoz, hogy elmenekülj előle. Másrészről megpróbálhatod a késeddel is ledöfni a bestiát, amikor az rád próbál ugrani.[/p]</text>
    <next id="49">Ha a barlangba menekülsz</next>
    <next id="50">Ha felkészülsz a harcra</next>
  </p>
  <p id="48">
    <empty />
  </p>
  <p id="49">
    <text>[p class="inlineImage"][img src="resources/cyoa1/49.jpg" /][/p] [p]Lassan előhúzod késedet, majd a bejárat felé kezdesz rohanni. A farkas azonnal utánad veti magát. Nagyokat ugorva gyorsan elér, és medvebőr kabátodba kap. Miközben az állat próbálja visszanyerni az egyensúlyát, te berohansz a barlangba, és balra fordulsz benne. A fenevad utánad ered. Ahogy vállad fölött visszapillantasz, megbotlasz egy kiálló sziklában, de ahelyett, hogy elesnél, érzed, amint egy hosszú, meredek csúszdán szánkázol végig. Messze fölötted a farkas dühösen vonyítani kezd. Egy verem aljában állsz meg, a megrázkódtatástól idegesen, de egyébként sértetlenül. Bal kéz felé egy sötét járat indul. Belehajítasz egy kődarabot, ami hosszas várakozás után csobbanva ér talajt. Szerencsére jobbra egy másik alagút is indul, amit halovány, foszforeszkáló fény világít meg.[/p]</text>
    <next id="25" />
  </p>
  <p id="50">
    <text>[p]Elefántcsont markolatánál erősen megragadva magad elé tartod a késedet, és lassan lépdelve a farkas felé indulsz, ami halkan morogva figyel téged. Úgy tűnik, meglepte a bátorságod.[/p][p]Végül azonban rád veti magát. Kicsavart testtel elugrasz előle, hogy elkerüld hegyes agyarait, és döfsz, pengéd azonban csak a levegőt szeli át. Szerencsére ellenfelednek is csak medvebőr kabátodba sikerül belekapnia. Az állat egy pillanatra megtorpan, hogy megszaglássza zsákmányát, mire te a nyakába vágod a késedet. A farkas maradék erejét összeszedve gyűlölködő szemeivel még utoljára rád néz, aztán holtan a földre rogyik.[/p][p]Most már igazi kőkori vadász vagy. Megnyúzod a farkast, és belépsz a barlangba.[/p][p]A jobb oldali alagutat követve indulsz el, melyről reméled, hogy a saját idődbe visz vissza, a következő pillanatban azonban zuhanni kezdesz, egyre gyorsabban, egy látszólag feneketlen veremben.[/p]</text>
    <next id="81" />
  </p>
  <p id="51">
    <text>[p]Hirtelen kiáltozó hangokat hallasz. Egy sűrű bozótosba rejtőzöl el. Egy állat csörtet át az aljnövényzeten, amit pár pillanat múlva dárdával és parittyával felfegyverzett férfiak követnek. Úgy sejted, jóval a civilizáció megjelenése előtti korba csöppentél. Egy csapást követve végül elérsz egy tisztást, ahol leheveredsz, hogy megpihenj. Az égre tekintve egy hosszú, keskeny, fehér csíkot veszel észre a magasban. Megdörzsölöd a szemed, és ismét felnézel. Úgy tűnik, egy repülőgép kondenzcsíkja az! Lehet, hogy mégis a jelenbe tértél vissza?[/p][p]Több napnyi céltalan kóborlás után végül kijutsz a dzsungelből egy városkába, ami egy nagyobb folyó partján terül el. A közelben repülőtér is van, és néhány héten belül sikerül találnod valakit, aki visszavisz a civilizációba, a családodhoz – alig egy hónappal az után, hogy először beléptél az Idő Barlangjába. Boldog vagy, hogy végre hazajutottál, de megdöbbent, hogy mindenki más mennyire megöregedett. Ez azonban semmi ahhoz képest, amikor ők meglátják, hogy semmit nem öregedtél az elmúlt tizenegy év során![/p][p class="end"]Vége[/p]</text>
    <victory />
  </p>
  <p id="52">
    <text>[p]Lassan a mamut farához hátrálsz, és lecsúszol róla. Kemény puffanással landolsz a jeges talajon, és fájó tagjaidat masszírozva figyeled, amint hátasod egyre távolodik. Hirtelen eltűnik a szakadék szélénél. A vadászok boldogan kiáltoznak. Néhányan hozzád lépnek. Alacsonyak és izmosak, előre ugró állkapcsaik vannak, és csillogó, kancsal szemeik. Hosszú, fekete hajuk a vállukig ér, és állatbőrökbe vannak öltözve.[/p][p]Tehetetlenül nézel rájuk, miközben azon töprengsz, vajon mit kezdenek veled, de azonnal látod, hogy nem akarnak ártani neked. Felsegítenek, visszakísérnek a barlangjukhoz és gőzölgő raguval kínálnak. Borzalmas az íze, de sokkal jobban érzed tőle magad. Hamarosan rájössz, hogy a barlangi emberek elfogadtak maguk közül valónak, mert – bár fogalmad sem volt erről – elvégezted a szent felnőtté válási rituáléjukat: meglovagoltál egy mamutot.[/p][p]Az élet egyszerű, és igen nehéz a barlangi emberek számára, és néha elfog a vágy, hogy újra lásd családodat, szüleidet, és visszatérj a saját idődbe, de új életed is elég izgalmas és boldog, és ennél többet nem is kívánhatsz.[/p][p class="end"]Vége[/p] </text>
    <victory />
  </p>
  <p id="53">
    <text>[p]Keményen markolod a mamut gyapját, remélve, hogy eléggé le fog lassítani ahhoz, hogy biztonságosan lecsúszhass róla. Azonban az állat hirtelen megindul lefelé, és borzalmas kiáltást hallat. Azonnal rájössz, hogy zuhansz. Tehetetlenül felordítasz, és elveszted a fogást az állaton, ahogy egyre gyorsabban és gyorsabban zuhansz a mélybe.[/p][p]Több ezer évvel később, amikor Dr. Carleton Frisbee, a híres paleontológus megtalálja csontjaidat a gyapjas mamutéi mellett a vörös pataki ásatáson, döbbenten fogja majd szemlélni, milyen hihetetlenül hasonlítottál egy huszadik századi emberre.[/p][p class="end"]Vége[/p] [p class="inlineImage"][img src="resources/cyoa1/53.jpg" /][/p]</text>
    <victory />
  </p>
  <p id="54">
    <text>[p]Belépsz a következő alagútba, amihez elérkezel. Egyre szűkebbé és szűkebbé válik, míg végül hason vagy kénytelen továbbcsúszni. Ez nagyjából egy órán keresztül tart, végül azonban kitartásod elnyeri jutalmát. Érzed, amint frissen vágott széna illatát fújja feléd a szél.[/p][p]Egy pillanattal később már a ragyogó napsütésben pislogsz, és figyeled a két domb között elterülő mezőt. Tucatnyi tehén legelészik a közelben, egy kanyargós kis patakocska mellett. A távolban egy földutat látsz, melyen egy szénával megrakott szekér döcög, bakján egy paraszttal. Almásszürke ló van elé befogva, ami egy távoli, vörös pajta felé tart. A másik irányból egy vonat bánatos füttyét hallod.[/p][p]Megfordulva néhány száz méterre tőled vasúti síneket pillantasz meg. A kanyarban fekete füstöt pöfékelve egy széntüzelésű gőzmozdony kanyarodik be éppen. Sikerült ugyan kijutnod a jégkorszakból, de ez nem teljesen a te időd.[/p] </text>
    <next id="55" />
  </p>
  <p id="55">
    <text>[p]A vonat lelassít, amint a közeledbe ér, és elmosolyodsz, amikor meglátod az okát: egy tehén áll a síneken, aminek esze ágában sincs megmozdulni. A vonat megáll, és egy szeneslapátot lóbáló férfi ugrik le róla, aki szitkozódva az állat felé indul. A jámbor jószág kivárja, amint a fickó már majdnem elérte, és csak ekkor sétál vissza a legelőre. Ekkor hasít beléd a felismerés: most könnyedén felmászhatnál a vonat végére.[/p] </text>
    <next id="94">Ha felmászol a vonatra</next>
    <next id="98">Ha a farm felé indulsz</next>
    <next id="101">Ha visszamászol a járatba, remélve, hogy még mindig vissza tudsz keveredni a saját idődbe</next>
  </p>
  <p id="56">
    <text>[p]Némi számítógépes segítséggel hamarosan elsajátítod a nyelvet, ami eléggé hasonlít az angolhoz, így már kommunikálni is tudsz vendéglátóiddal.[/p][p]Egyáltalán nincsenek meglepve, amikor elmondod nekik, hogy az Idő Barlangján át érkeztél közéjük.[/p][p]– Nem te vagy az első – mondja a ház ura –, de csak nagyon ritkán kapunk más korokból látogatókat. Örülünk, ha új utazó érkezik, és szívesen meghallgatjuk a történetüket, mert nekünk már sikerült elérnünk egy utópikus életet – nem kell dolgoznunk, és a világ békében él. Ez egy tökéletes társadalom. Emiatt érdekelnek minket annyira a tiedéhez hasonló primitív korok.[/p]</text>
    <next id="57">Ha úgy döntesz, hogy itt maradsz ebben a „tökéletes társadalomban”</next>
    <next id="60">Ha inkább visszatérnél az Idő Barlangjába</next>
  </p>
  <p id="57">
    <text>[p]Vendéglátódtól kapsz egy jókora szobát, melynek ablaka a parkra néz. Egy másik falon a kaliforniai tengerpart festményét látod. Egy gombnyomásra a kép összecsukódik, és felcsúszik a plafonra, átadva helyét egy hatalmas képernyőnek. Szobádból egy számítógépen keresztül 10.000 különböző film közül válogathatsz, köztük olyanokból is, melyekben [em]te[/em] vagy a főhős, és [em]te[/em] döntheted el, hogyan alakuljon a történet. Ha pedig nem tetszik a végkifejlet, visszatérhetsz egy korábbi pontra, és más döntéseket is hozhatsz.[/p][p]Sokféle játékot játszhatsz, könyveket és újságokat is olvashatsz. Egész jó életed van, és még csak fel sem kell kelned az ágyból.[/p][p]Végül azonban elindulsz, hogy felderítsd a környezetedet. Sok emberrel találkozol, de egyik sem igazán érdekes, így időd nagy részét az elmúlt korok legnagyobb filmjeinek nézésével töltöd. Lassan hozzászoksz új életedhez. Egyetlen dolog van, ami egy kicsit zavar. Az elmúlt háromszáz év alatt senki nem készített egyetlen új filmet sem.[/p][p class="end"]Vége[/p]</text>
    <victory />
  </p>
  <p id="58">
    <text>[p]Mély levegőt veszel, lebuksz a mélybe és átúszol az alagúton. Messze előre fényt látsz, és hamarosan egy gyönyörű lagúnában bukkansz a felszínre. Nádtetős kis kunyhók állnak a pálmafák között, amik a fehér homokos partot szegélyezik. A meleg, lágy szellő jázmin illatát és különös, zengő dobok hangját sodorja feléd. Az öböl bejárata felé tekintve színes szkiffek raját látod, amik fel-le suhannak a szélbe kapaszkodva.[/p][p]Besétálsz a faluba. Több jóképű, barna bőrű ember is észrevesz. Néhányan elszaladnak előled, mások lassan, üdvözlésre emelet kézzel sétálnak hozzád. Két gyermek virágfüzérrel a kezében hozzád fut. – Aloha! – kiáltja valaki.[/p][p]Hamarosan egy jókora parti tűz mellett ülsz, ahol rákot főzöl és buana tortát eszel. Vendéglátóidnak még sose volt vendége, ezért boldogan fogadnak téged, és befogadnak kis közösségükbe. Lassan megtanulod a nyelvüket is. A fiúk közlik, hogy mostantól kezdve ők a fivéreid, a lányok hogy ők a nővéreid.[/p][p]Élvezed az életet ebben a paradicsomban, de még mindig nyugtalanít a gondolat, hogy vajon vissza tudnál-e jutni az Idő Barlangjába? Barátaid nem tudnak segíteni ebben. Talán ha beljebb hatolnál a szárazföldre, rátalálhatnál valakire, aki tud. A helyiek azonban figyelmeztetnek, hogy csak veszedelmes dzsungel és krokodilokkal teli folyók várnak rád.[/p] [p class="inlineImage"][img src="resources/cyoa1/58.jpg" /][/p]</text>
    <next id="62">Ha itt maradsz újdonsült barátaiddal</next>
    <next id="63">Ha elindulsz a szárazföld belseje felé</next>
  </p>
  <p id="59">
    <empty />
  </p>
  <p id="60">
    <text>[p class="inlineImage"][img src="resources/cyoa1/60.jpg" /][/p] [p]Van valami lélekölő ebben az tökéletes jövőbeli társadalomban, ami miatt inkább visszatérnél a saját idődbe, amint csak lehet. Gyorsan búcsút mondasz vendéglátóidnak, és visszasietsz az alagúthoz, lemászol, és visszatérsz az elágazáshoz, ahol most jobbra fordulsz, remélve, hogy ez a megfelelő időbe fog vinni. Hamarosan ismét a felszín felé mászol, izgatottan, miféle felfedezést teszel majd.[/p][p]Mikor eléred a felszínt, teljesen sötét van. Fagyos szél fúj. Leülsz, és izgatottan várod a hajnalt, hogy megtudd, miféle világba csöppentél bele. Eközben azonban sem karórád, sem a csillagok alapján nem tudod megállapítani, mennyi az idő.[/p][p]Hangos, csattogó hangokat hallasz mindenfelől. Legtöbbje a távolból jön, de néhány egészen közelről hallatszik. Ahogy a közelgő hajnal narancsos-rózsaszínes fénybe öltözteti a keleti eget, megpillantod egy teremtmény körvonalait. Nagyjából akkora, mint egy bárány, de a legkevésbé sem hasonlít rá.[/p][p class="end"]Vége[/p]</text>
    <victory />
  </p>
  <p id="61">
    <text>[p]Rövid ideig követed lefelé a folyosót, de az hirtelen lejteni kezd. Valamibe bevered a fejedet, és elájulsz.[/p][p]Mikor felébredsz, egy kis tó mellett találod magad, amit erdő vesz körbe. Egy körülbelül tizenkét éves fiú pecázik melletted, mást nem látsz a közelben. Odalépsz hozzá, és bemutatkozol, remélve, hogy ki tudod deríteni, milyen évben vagy, anélkül, hogy teljesen őrültnek tűnnél.[/p][p]A gyerek szerencsére igen barátságos és kedves. Megtudod tőle, hogy Nick Tylernek hívják, és a Nyír utcában lakik. Az apja boltjában dolgozik, gyertyát és szappant gyártanak – a legjobbat a Kolóniákon.[/p]</text>
    <next id="104">Ha elmondod neki, hogy a jövőből érkeztél</next>
    <next id="106">Ha kitalálsz egy hihető történetet</next>
  </p>
  <p id="62">
    <text>[p]A barátaid megértőek a kéréseddel kapcsolatban, hogy megtaláld a hazavezető utat, de azt mondják, valami olyasmit tudnak mutatni, amiről még csak álmodni sem mertél volna soha. Mivel a közösségük elég primitív, eltöprengsz rajta, mi lehet az.[/p][p]Másnap egy másik öbölbe vezetnek, ahol a hullámok egy keskeny járaton belépnek, nekicsapódnak a sziklafalnak, majd kiáramlanak. Néha összecsapnak egymással, ilyenkor habos permetet köpnek a magasba. Látsz néhány fiatalt is, akik apró uszadékfákon – melyek nem többek egyszerű szörfdeszkánál – lovagolják meg a be- és kiáramló hullámokat. Néhány óra alatt te is elsajátítod a sportot, ami véget nem érő szórakozást biztosít.[/p][p]Ilyen remek időtöltés mellett hamarosan teljesen kivered a fejedből a hazatérés gondolatát. Néha ugyan elgondolkodsz rajta, de soha nem próbálod kideríteni, hogy vajon a jövőbe érkeztél-e meg, vagy a múltba?[/p][p class="end"]Vége[/p]</text>
    <victory />
  </p>
  <p id="63">
    <text>[p]Búcsúzóul megöleled barátaidat, és felmászol a dzsungelt határoló dombhátra. Hamarosan rátalálsz egy csapásra, ami a sűrű aljnövényzeten át egy igazi trópusi esőerdőbe vezet téged. A magas, zöld lombkorona csak időnként enged átszűrődni némi napfényt. Sokáig sétálsz, remélve, hogy eléred a hegyeket, ahol az Idő Barlangjának egy újabb bejáratát reméled megtalálni.[/p][p]Leszáll az este, te pedig leheveredsz aludni a puha mohaágyra, és néhány páfránylevélbe takarózol. Másnap, korán reggel, mikor a madarak épp dalolni kezdenének, egy nyakadra tekeredett óriáskígyó ébreszt.[/p][p class="end"]Vége[/p] [p class="inlineImage"][img src="resources/cyoa1/63.jpg" /][/p]</text>
    <victory />
  </p>
  <p id="64">
    <text>[p]A víz alatti folyosó átúszása lehet az egyetlen kiút, a fulladás veszélye azonban túlságosan nagynak tűnik. Megvizsgálod az üregben lévő sziklákat, és közben azon tűnődsz, hogyan tudnál mégis feljutni a tetőn lévő nyíláshoz.[/p][p]– Helló! – szólal meg hirtelen egy hang a semmiből. Megpördülsz, és észreveszel egy nőt az egyik sarokba bújva. Csillogó kék szemei és titokzatos mosolya van. Törökülésben ül, és egy sziklának támaszkodik, melynek pont olyan az alakja, hogy kényelmes háttámlát biztosítson számára. Kezében egy furulyát tart, és tátott szájjal hallgatod a játékát, mely bár idegen, mégis olyan érdességet és tisztaságot áraszt magából, amilyet foghatót még soha nem hallottál.[/p][p]– Helló – válaszolod. – Mondd el, kérlek… ki vagy, és hogy tudnék kijutni innen?[/p][p]– Ülj le és pihenj – mondja a nő. – A világ minden ideje a tied.[/p][p]– Ezt hogy érted? – kérdezed. – Csapdába estem. Az Idő Barlangjából csúsztam le ide, és ki akarok jutni.[/p]</text>
    <next id="65" />
  </p>
  <p id="65">
    <text>[p]– Hidd el – válaszolja a nő –, innen nincs kiút. De ne aggódj, gyönyörű hely ez, ahol nagyon boldog lehetsz.[/p][p]– De éhen fogunk halni. Te mióta élsz itt? – kérded kissé idegesen.[/p][p]– Egy örökkévalóság óta, de csak nemrég érkeztem – válaszolja. – Ez a hely is a Barlang része, mely sem a múltba, sem a jövőbe nem vezet. Itt nem létezik az idő, és így természetesen nem is éhezhetsz meg, nem unhatod el magad és bár soha nem juthatsz ki, semeddig nem leszel itt.[/p]</text>
    <next id="102" />
  </p>
  <p id="66">
    <text>[p]Elfogadod az ajánlatot, hisz tudod, ennél jobbat valószínűleg úgysem kapnál, és hamarosan élvezni kezded, amint a szomszédos halászokkal együtt a kora reggeli ködben kieveztek a tóra, és kivetitek hálóitokat.[/p][p]Egyik délután, miközben munkátok végeztével épp partra húzzátok a csónakjaitokat, egyik barátod, Angus McPhee felkiált, és a víz felé mutat. Arra nézel, és egy hosszú nyakon ülő hatalmas fejet pillantasz meg – a tó hatalmas sárkányáét! A közelében szétforgácsolódott deszkalapok borítják a vízfelszínt.[/p][p]– Az Sutherland hajója volt – kiált fel Angus. – Száz év nyugalom után visszatért a szörnyeteg![/p][p]A bestia elúszik, és a ködben hamarosan eltűnik a szemeitek elől.[/p][p]– Hogyan tud egy lény száz évre eltűnni, hogy aztán visszatérjen? – kérded Angustól.[/p][p]– Valahol Beatty's Pointnál van egy víz alatti barlang, ahol a lény meghúzhatja magát, és mivel az az Idő Barlangja, ezért addig marad ott, ameddig csak a kedve tartja.[/p][p]Bár te is el tudnál oda jutni! De elég kicsi erre az esély, és nagy veszélyeket rejt a dolog.[/p] [p class="inlineImage"][img src="resources/cyoa1/66.jpg" /][/p]</text>
    <next id="70">Ha mégis megpróbálkoznál vele</next>
    <next id="74">Ha inkább nem</next>
  </p>
  <p id="67">
    <empty />
  </p>
  <p id="68">
    <text>[p]Vajon meg tudod változtatni a történelmet, és meg tudod menteni a több száz embert azzal, hogy tájékoztatod a kapitányt, hogy az „elsüllyeszthetetlen” Titanicra hullámsír vár? Megpillantasz néhány lépcsőt, ami a felső fedélzetre vezet, így gyorsan felszaladsz rajta.[/p][p]Odafönn egy utaskísérő állít meg. – Ide nem jöhetsz fel – kiáltja, de te rá se hederítesz, elrohansz mellette és a hajó elülső része felé futsz. Felkapaszkodsz egy újabb lépcsősoron, és máris a híd jobb oldalán találod magad. A szürke szakállú kapitány ott áll tőled pár lépésre, és egy távcsővel a láthatárt fürkészi, ahol épp kivehető egy másik hajó.[/p][p]– Kapitány! – kiáltasz rá. – Talán még nem tudja, de a hajó két vagy három órán belül el fog süllyedni.[/p][p]A férfi komor tekintettel feléd fordul. – Tudom – mondja lágy hangon. – Hamarosan segélykérő rakétákat fogunk fellőni. Az a hajó ott kint, a Californian, remélhetőleg válaszolni fog a segélykérésünkre.[/p][p]– Nem fognak, kapitány – válaszolod neki. – Látják a rakétákat, de nem hiszik el, hogy a Titanic tényleg bajban lehet. Az egyetlen esélyük, ha a legerősebb embereiket egy csónakba teszik, és odaeveznek velük, miközben folytatják a jelzőrakéták fellövését.[/p][p]– Az egekre, kölyök, honnan veszed ezeket az őrült ötleteket? – kérdi a kapitány. – Sajnos minden emberemre szükség van ahhoz, hogy rendet tartsanak az utasok között és leeresszék a mentőcsónakokat. Biztos vagyok benne, hogy a rakétákat látva a Californian ide fog sietni.[/p] [p class="inlineImage"][img src="resources/cyoa1/69.jpg" /][/p] [p]– Most pedig menj le az alsó fedélzetre. Mr. Lightoller gondoskodik róla, hogy te is csónakba juss.[/p][p]Azzal a kapitány elfordul tőled, és a közelében álló tiszteknek parancsokat osztogatva magadra hagy. Szomorúan mész vissza a lépcsősoron, és beállsz a sorba, hogy téged is egy mentőcsónakra rakjanak.[/p][p]Két órával később már a zsúfolt kis hajóban ülsz, a hideg szélben vacogsz, és tehetetlenül nézed, amint a hatalmas Titanic 1.500 utassal a fedélzetén a hullámsírjába száll – az utolsó esélyeddel együtt, hogy ismét rátalálj az Idő Barlangjára.[/p][p class="end"]Vége[/p]</text>
    <victory />
  </p>
  <p id="69">
    <empty />
  </p>
  <p id="70">
    <text>[p]Egy nap, amikor a nap ragyogóan süt és a víz is eléggé felmelegedett, fogsz egy öreg szkiffet és elevezel Beatty's Pointhoz. Kikötsz a sziklás zátonynál, ami a barlang helyét jelzi. Újra és újra a vízbe merülsz a mélybe vesző sziklafal mellett, míg végül rá nem találsz a bejáratra. Beúszol néhány métert, és egy hatalmas barlangra bukkansz. Felúszol a felszínre, és szétnézve megállapítod, hogy az üreg nagy részét ez a föld alatti tó foglalja le.[/p][p]Mikor eléred a partot, körbeindulsz, és egyre mélyebben hatolsz a barlangba, melyet titokzatos kék fény világít be. Végül magad előtt megpillantod azt, amit kerestél: egy alagutat, ami bizonyára az Idő Barlangjába vezet tovább. Nem messze tőle a homokban három focilabda-méretű tojást pillantasz meg. Felveszed az egyiket, és elindulsz a járatban. Egy idő után észreveszed, hogy sokkal nehezebben lélegzel. Szédülni kezdesz, és még mindig a tojást markolva eszméletlenül elterülsz a talajon.[/p]</text>
    <next id="71" />
  </p>
  <p id="71">
    <text>[p]Friss szellő simogatására térsz magadhoz. Bizonytalanul lábra állsz, felveszed a tojást és a friss levegő irányába sietsz. Ismét kint vagy, a szabad ég alatt, a Kígyó kanyonban! Minden épp olyan, mint amilyenre emlékeztél, és néhány óra elteltével eléred a farmot, ahol bácsikád köszönt, kifejezve meglepetését, hogy ilyen hamar visszaértél![/p][p]Mikor elmeséled, mi történt veled, senki nem akar hinni neked, bár a hatalmas tojást igen lenyűgözőnek találják.[/p][p]– Ha majd kikel belőle a szörny, akkor talán elhisszük, hogy ez egy igazi tojás, és hogy tényleg megtörtént ez a dajkamese – mondja bácsikád –, vagy feltörheted most is, hogy megnézzük, mi rejtőzik benne.[/p] </text>
    <next id="72">Ha úgy döntesz, hogy feltöröd a tojást</next>
    <next id="103">Ha inkább a szekrényedbe rejted, amíg tudományos módszerekkel meg nem tudod vizsgálni</next>
  </p>
  <p id="72">
    <text>[p]Nénikéd, bácsikád és néhány másik farmbéli szeme láttára egy fejszével óvatosan elkezded ütögetni a tojást, remélve, hogy anélkül tudod kettétörni, hogy darabokra essen szét.[/p][p]– Várj egy pillanatra! – kiált fel Howard bácsi. – Hajlandó vagyok elhinni a történeted, de jobb lenne, ha inkább az egyetemről hívnánk egy természettudóst, hogy vessen rá egy pillantást.[/p][p]Megkönnyebbülsz, hogy bácsikád meggondolta magát, mert óriási felelősségnek tűnik feltörni egy ritka állat tojását – és ezzel valószínűleg még születése előtt megölni.[/p][p]Howard bácsi felhívja a híres paleontológus professzort, aki beleegyezik, hogy szombaton ellátogat hozzátok. A tojást addig is egy nagy tálba teszed, az ebédlőasztal közepére.[/p] [p class="inlineImage"][img src="resources/cyoa1/72.jpg" /][/p] [p]Másnap péntek van, és az egész család ellátogat a moziba. Mikor visszatértek, azt találjátok, hogy betörtek hozzátok, és a tojásnak hűlt helye van.[/p][p]Sem te, sem rokonaid, sem a segédek, de még a rendőrség sem talál rá a tojásra. A legtöbben, akiknek elmeséled a történeted, csak mosolyognak rajtad, Howard bácsikád azonban, bár szkeptikus ember, elhiszi, hogy minden, amit mondtál, igaz.[/p][p class="end"]Vége[/p]</text>
    <victory />
  </p>
  <p id="73">
    <empty />
  </p>
  <p id="74">
    <text>[p]A gondolat, hogy a Loch Ness-i szörny több száz évre elrejtőzik az Idő Barlangjába, nevetséges. És még ha így is van, akkor is kétséges, hogy képes lennél elég mélyre úszni ahhoz, hogy rátalálj a barlang víz alatti bejáratára. Így belenyugodsz a helyzetedbe, és elhatározod, hogy halászatból fogod eltartani magad.[/p][p]Az élet elviselhető, de nem különösebben izgalmas. Egyik kedvenc időtöltésed, amikor kora reggel kievezel a szkiffel, és a ködön át nézed a mindent vörösbe borító napfelkeltéket. Az egyik ilyen alkalommal valami erősen meglöki ladikod alját, a tat a magasba emelkedik, te pedig előre kiesel belőle, egyenesen a szörnyeteg pofájába.[/p][p]Néhány barátod később megtalálja a hajód maradványait, és a falusiak ismét pusmogni kezdenek egymás között: – A szörnyeteg visszatért.[/p][p class="end"]Vége[/p] [p class="inlineImage"][img src="resources/cyoa1/74.jpg" /][/p] </text>
    <victory />
  </p>
  <p id="75">
    <empty />
  </p>
  <p id="76">
    <text>[p]Miután beszámolsz neki arról a félelmetes világról, amiben az imént jártál, Louisa úgy dönt, elfogadja a segítségedet, és együtt vágtok neki a lány idejének keresésének.[/p][p]– Mesélj a te kijáratodnál lévő világról. Az is Amerikában van? Milyen évet írtok? – kérdezed a lánytól, miközben együtt sétáltok tovább.[/p][p]– 2022, nyilván – válaszolja.[/p][p]– Ezek szerint még mindig kék farmert hordanak? – kérdezed.[/p][p]– Nemrég jöttek újra divatba – nevet fel a lány.[/p][p]– Biztos van egy csomó újdonság, amik az én időmben még nem léteztek. Mesélj a legmodernebb dolgaitokról.[/p][p]– A legjobbak szerintem a bicikliutak. 1997 óta nem lehet új autóutakat építeni, csak bicikliseket, és mostanra már beérték egymást hosszúságban.[/p][p]– Tehát bringával be lehet járni az egész országot? – kérdezed tőle.[/p] [p class="inlineImage"][img src="resources/cyoa1/76.jpg" /][/p] [p]– Persze, ráadásul nem is kell buszok meg teherautók meg őrült autósok mellett tekerni: erdőkön, síkságokon, sivatagokon, folyók és patakok mentén vezetnek az útjaink. Néha úgy érzem, abba sem akarom hagyni a tekerést, az utak mentén pedig motelek várják az utazókat, ahol szinte ingyen lehet megszállni. A kiépítést pedig a gázolajra kivetett adókból finanszírozták.[/p][p]Hirtelen eltűnik a talaj a lábad alól. Louisával együtt zuhanni kezdtek. Egy meredek domb mellett értek földet kicsit ijedten, de egyébként sértetlenül, egy út mellett. Eltöprengsz rajta, milyen évbe érkezhettetek. Ekkor nem messze megpillantotok egy táblát, melyen a „Cadillac – Az Év Autója, Minden Év Autója!”[/p][p]– Mi az a Cadillac? – kérdezi Louisa.[/p][p class="end"]Vége[/p]</text>
    <victory />
  </p>
  <p id="77">
    <empty />
  </p>
  <p id="78">
    <text>[p]Inkább töltöd életed hátralevő részét az Idő Barlangjának keresésével, minthogy letelepedj egy kis halászfaluban, és csendes életet élj, így búcsút intesz új barátaidnak és London felé véve az irányt nekivágsz a vidéknek. Eltökélt szándékod, hogy találj egy Amerikába tartó hajót, bár a kontinenst még nem fedezték fel, de tudod, hogy vissza kell térned a Vörös Patak kanyonba és az Idő Barlangjába.[/p][p]Néhány óra elteltével, ahogy az erdő szélén futó úton haladsz végig, néhány nagydarab férfi üget elő az egyik kisebb csoport fa mögül.[/p][p]– Most megvagy! – kiált rád az egyik. – Te szöktél el a toronyból, mi? – Felrángatnak az egyikük lovára, és teljes sebességgel a kastélyba vágtatnak veled.[/p][p]– A szökés büntetése akasztás – mondja az egyik.[/p][p]Hamarosan megtudod, hogy igazat mondott.[/p][p class="end"]Vége[/p] </text>
    <victory />
  </p>
  <p id="79">
    <text>[p]Semmi kedved kockáztatni, hogy te is elsüllyedj a Titanic-kal, úgyhogy a létrán át visszamászol a hajó rakterébe, és reméled, hogy valahogy sikerül visszajutnod a barlangba. Nagy igyekezetedben azonban elvéted a fokot és leesel. Próbálsz a létra után kapni, de már nem sikerül megkapaszkodnod benne. A hátadra esel, és elájulsz. Mikor felébredsz, a barlang egyik járatában találod magad.[/p]</text>
    <next id="86">Ha elindulsz rajta</next>
    <next id="88">Ha ismét kinézel az itteni bejáratán</next>
  </p>
  <p id="80">
    <text>[p]– Mivel te nem találod a te időd, talán nagyobb szerencsénk lesz az enyémmel – mondod neki. Visszamentek egy kicsit, míg egy szokatlanul széles járathoz nem értek. Mikor megállsz, Louisa kérdő tekintettel rád néz. – Tegyünk ezzel próbát – mondod.[/p][p]Miután majdnem egy órát sétáltok, boldogan mosolyogva fogadjátok a felbukkanó napfényt. Hamarosan kiértek a járatból, és megálltok a vöröses homokkal borított, csészealj alakú terepen. A levegő friss és tiszta, mintha csak egy csípős, őszi reggel lenne. Úgy tippeled, egy kialudt tűzhányó kráterében lehettek. Hirtelen robajló hang hangzik fel a hátatok mögött. Louisával együtt menekülőre fogjátok a dolgot, és bár megússzátok az élve eltemetést, a kőomlás eltorlaszolta az Idő Barlangjába visszavezető utat.[/p][p]– Kíváncsi vagyok, milyen évet írhatunk – mondja a lány, miután nagyjából lenyugodtatok a megrázkódtatásból.[/p][p]Most először felpillantasz a napra. Négyszer akkora, mint legutóbbi emlékeid szerint volt, de messze nem olyan fényes. Majdnem a fejetek felett van, a színe azonban rozsdabarna.[/p][p]– Nem tudom pontosan – válaszolod a lánynak –, de az alapján, amit csillagászatból olvastam, úgy tippelem, 2000 körül lehetünk, plusz négymilliárd év.[/p][p class="end"]Vége[/p]</text>
    <victory />
  </p>
  <p id="81">
    <text>[p]Érzed, amint lassan visszanyered az eszméletedet. Az ágyadban fekszel a Vörös Patak Farmon, és Howard bácsikádat nézed. Mellette egy orvos barátja áll.[/p][p]– Úgy látom, elég csúnyán beüthetted magad a sziklamászás közben – mondja a bácsikád. – Parsons doki azt mondja, nem is érti, hogy nem tört el egyetlen csontod sem. Nagyon aggódtunk miattad, már azt hittük, hogy eltévedtél valamelyik barlangban.[/p][p]Egy kicsit még szédülsz, és gyenge is vagy, ezért csak mosolyogsz a megjegyzésen, de nem szólsz semmit. Valószínűleg egyébként sem hinnék el, mi történt. Évekkel később azonban írsz egy könyvet az Idő Barlangjában történtekről.[/p][p class="end"]Vége[/p]</text>
    <victory />
  </p>
  <p id="82">
    <text>[p]Odamész a falhoz, ahol az emberek dolgoznak. Mikor megpillantanak, azonnal azt hiszik, hogy egy ismeretlen törzs kéme vagy. Néhány őr elfog és egy halom sziklára ültet, miközben rólad beszélgetnek.[/p][p]Egyikük hamarosan egy létrára mutat. Ketten odavezetnek, és beállítanak a sorba, hogy te is pakold a köveket. Nincs más választásod. Rájössz, hogy besoroztak az építők közé, és kénytelen vagy egy hat méter magas, három és fél méter széles és 2.200 km hosszú falon dolgozni. Úgy tippeled, úgy tízmilliárd kőtéglára lesz szükség az elkészítéséhez, és elgondolkodsz rajta, ezekből vajon mennyi fog átmenni a te kezeid között, mielőtt el tudnál menekülni – már ha el fogsz tudni.[/p][p class="end"]Vége[/p] [p class="inlineImage"][img src="resources/cyoa1/82.jpg" /][/p]</text>
    <victory />
  </p>
  <p id="83">
    <text>[p]Bármennyire is kíváncsi vagy az idegen űrhajó belsejére, semmi kedved nincs kiruccanni az űrbe. Elhátrálsz egy – reményeid szerint – biztonságos távolságba, és figyeled, mi történik. Egy pillanattal később a nyílás bezáródik, a hajó pedig szinte azonnal felemelkedik a magasba. Pár perc elteltével elveszted szem elől. Előre lépsz, hogy ránézz a primitív tekintetű, alvó alakokra. Mocorogni és nyújtózkodni kezdenek, majd megdörzsölik a szemüket, mintha hosszú álomból ébrednének fel.[/p]</text>
    <next id="85">Ha itt maradsz, és megpróbálsz összebarátkozni ezekkel a primitív emberekkel</next>
    <next id="84">Ha visszatérsz a dombra, és megpróbálsz visszatérni az Idő Barlangjába</next>
  </p>
  <p id="84">
    <text>[p]Felszaladsz a dombra, és magad mögött hagyod a primitív embereket, mielőtt még felébredhetnének. Meg kell találnod az Idő Barlangjának bejáratát. Keresgélni kezdesz a sziklafalon. Több óra telik el, és időközben besötétedik. Már épp feladnád a reményt, amikor az egyik sziklaszirt alatt megpillantasz egy barlangnyílást. Lelkesen belépsz rajta, és csak egy pillanatod van, hogy ráeszmélj, hogy egy kardfogú tigris vackába érkeztél.[/p][p class="end"]Vége[/p] [p class="inlineImage"][img src="resources/cyoa1/84.jpg" /][/p]</text>
    <victory />
  </p>
  <p id="85">
    <text>[p]Az emberek kíváncsian körülnéznek. Úgy látszik, nem érdekli őket a jelenléted. Egymás után felkelnek, és körbejárják a területet. Egyikük iszik a patak vizéből. Morgó, csettintgető hangokat adnak ki, de nem úgy tűnik, mintha ténylegesen beszélgetnének egymással. A csoport legnagyobb tagja felemel egy botot a földről, és kapargatni kezdi vele a vízparton növő növények gyökereit. Mindegyikbe beleharap, végül elmosolyodik, és körbeadja zsákmányát a többieknek. Az egyik nő tapsol. Mindannyian botokat kezdenek keresni. Az egyik férfi átnyújt neked is egy gyökérdarabot. Beleharapsz. Olyan íze van, mint a koszos répának. A nő rád mosolyog. Úgy tűnik, a csoport befogadott.[/p][p]Másnap reggel a Kígyó kanyonban, a folyó mohás partján ébredsz, néhány tucat méterre a barlangtól, és közben azon töprengsz, mennyi volt álom abból, amit előző nap láttál, és mennyi valóság. De semmi kedved nincs visszatérni az Idő Barlangjába, hogy kiderítsd.[/p][p class="end"]Vége[/p]</text>
    <victory />
  </p>
  <p id="86">
    <text>[p class="inlineImage"][img src="resources/cyoa1/86.jpg" /][/p] [p]Csak mész és mész, remélve, hogy a járat vissza fog juttatni a saját idődbe. Hamarosan elérkezel egy folyosóhoz, ami egy sötét, dohos helyiségbe vezet, ami leginkább egy nagyobb ház pincéjére emlékeztet. Tucatnyian ülnek itt a sötétben, takaróba csavarva, csupán néhány gyertya társaságában. Valahonnan messziről sziréna vijjogása hallatszik. A terem közepén egy régi rádió áll egy asztalon, amiből erősen recsegő klasszikus zene szól. A szirénaszó hirtelen elhallgat, a talajt pedig egy közeli robbanás rázza meg. Ezt rögtön egy második követi, de már valamivel távolabb, végül egy harmadik, de ez már olyan közelről, hogy az egyik fal és a fél mennyezet beszakad, törmelékkel borítva be a talajt, ami elzárja előtted az alagutat. A poros levegőtől köhögve, lihegve a többiekkel együtt a helyiség túloldalába siettek.[/p][p]Egy új életet kezdesz. Az év 1940, a helyszín London.[/p][p class="end"]Vége[/p]</text>
    <victory />
  </p>
  <p id="87">
    <text>[p]Semmi kedved nincs részt venni a Kínai Nagy Fal építésében, és ami azt illeti, az idegenekkel sem akarsz egy másik bolygóra költözni. Visszasétálsz a szakadékba, és reméled, hogy rátalálsz egy olyan alagútra, ami egy másik időbe vezethet. Végül azonban eléred a túlvégét, a várt hullámzó domboknak, pataknak és idegen űrhajónak már csak a hűlt helyét találod.[/p][p]Ehelyett az óceánt látod magad előtt! Mintha egy rossz álomban lennél, amiben a táj hirtelen teljesen átalakul, azt tapasztalod, hogy a dombok helyét hullámok vették át, ami minden irányból körbevesz, a kő pedig, amin állsz, nem más, mint egy korallzátony, ami néhány méterrel emelkedik csak ki a szél korbácsolta tengerből. És nem látsz menekülési lehetőséget sem, mert amennyire meg tudod állapítani, a világ egyetlen földdarabkáján állsz.[/p][p class="end"]Vége[/p]</text>
    <victory />
  </p>
  <p id="88">
    <text>[p]Visszasétálsz a barlangon, miközben azon töprengsz, hogy a nyílást vajon még mindig jég zárja-e le? Ez alkalommal azonban langyos szellő fogad. Napfény világítja be a talajt a bejárat közelében. Úgy döntesz, szétnézel odakinn.[/p][p]A ragyogó napsütésben hunyorogva egy teljesen ismeretlen világ látványa tárul eléd. Egy domboldalon állsz. Kilométerekre, ameddig csak ellátsz, tavakkal pettyezett füves lankák terülnek el mindenfelé. A közelben toronymagas páfrányok kisebb erdeje lengedezik a szélben. A tájon különös csend ül, csupán a távolból hallatszik a villámok halk mennydörgése. A következő dörrenés azonban sokkal közelebbről jön – és sokkal hangosabb! A mennydörgésszerű robaj mintha a fák közül jönne, és közeledik feléd. Felszaladsz a dombra, és közben menedékhelyet próbálsz találni. Hatalmas árnyék suhan át a talajon. Az égre tekintve egy minden korábban látottnál hatalmasabb lényt látsz elsuhanni.[/p]</text>
    <next id="89" />
  </p>
  <p id="89">
    <text>[p]Most már biztosan tudod, mi történt. A barlang egy rés a világegyetemben – egy hely a normál téridőn kívül. Az alagútjaiból kilépve bármely térben és időben találhatod magad. Ha ismét belépnél a nyíláson, könnyen lehet, hogy egy olyan helyre jutnál, ahonnét nem tudnál elmenekülni. És mégis ez az egyetlen reményed, hogy valaha is hazatérj.[/p]</text>
    <next id="90">Ha visszamész a barlangba</next>
    <next id="91">Ha inkább idekinn maradnál</next>
  </p>
  <p id="90">
    <text>[p]A barlangban levertség és zavarodottság lesz úrrá rajtad. Szemeid nem tudnak hozzászokni a félhomályhoz. Nem találsz más időkbe vezető járatokat sem. Egyre fáradtabbnak érzed magad, és hamarosan álomba merülsz a hideg, agyagos padlón.[/p][p]Valamivel később ébredsz fel ismét. A barlangban még mindig vaksötét van, a nyílásból bejövő fényből viszont tudod, hogy odakinn ragyogóan süt a nap. Kimész, és legnagyobb meglepetésedre és örömödre a Kígyó kanyont látod magad előtt elterülni, az ösvényt, melyen idejöttél, a közeli fenyőerdőket – minden épp olyan, mint azelőtt volt, hogy beléptél a föld alá. Még a nap is ugyanott van, épp most készül lebukni a szakadék falai mögé. Valahogyan visszakerültél a saját idődbe – pontosabban az előttre, hogy elaludtál volna.[/p][p]Megdörzsölöd a szemeidet, és elindulsz a Vörös Patak Farm felé vezető úton, egy olyan történettel felvértezve, melyet soha senki nem fog elhinni, de amit soha nem fogsz elfeledni sem.[/p][p class="end"]Vége[/p]</text>
    <victory />
  </p>
  <p id="91">
    <text>[p]Azt gondolva, hogy úgyis vissza fogsz tudni találni a barlanghoz, ha a szükség úgy hozná, úgy döntesz, hogy szétnézel ebben a különös világban, amiben találtad magad.[/p][p]Kimész egy sziklakiszögellés szélére, ami a lent elterülő tavakra és síkságokra nyújt remek látványt, és alaposan szétnézel, hogy később vissza tudj találni a barlangba.[/p][p]Mostanra eléggé megéheztél. Tudod, hogy a hüllők korában vagy, legalább százmillió évvel a saját korod előtt, és hogy az emlősök még nem jelentek meg a föld felszínén. Nem fogsz nyulat vagy őzet találni, amiket levadászhatnál, bár a tavakban lehet, hogy élnek halak. Közben azon töprengsz, vajon milyen íze lehet a dinoszaurusztojásnak.[/p][p]Egy széles ösvényt követsz a páfrányfák között. Az első kanyar után kapásból egy hatalmas triceratopszba botlasz bele, egy hatalmas, szürke fenevadba, amit szinte teljesen eltakar szarutaréja és három hatalmas szarva. A lény kíváncsian rád néz ostoba, barna szemeivel. Megfordulsz, rohanni kezdesz, és nekifutsz egy fatörzsnek, ami egy pillanattal korábban még nem volt ott![/p][p]A kéregnek bőrszerű tapintása van. Felnézel, hogy megnézd, mégis milyen magas – és egy Tyrannosaurus Rex kitátott pofáját pillantod meg.[/p][p class="end"]Vége[/p] [p class="inlineImage"][img src="resources/cyoa1/91.jpg" /][/p]</text>
    <victory />
  </p>
  <p id="92">
    <text>[p]Hosszú utat teszel meg, mire eléred a következő leágazást. Innen azonban hamarosan eléred a felszínt. Döbbenetes látvány tárul a szemed elé.[/p][p]Ameddig csak ellátsz, a föld olyan, mint egy gyönyörűen megművelt park: lágy, selymes fű és magasba törő fák nőnek mindenfelé. Itt-ott sokszínű, kupola alakú épületek emelkednek, melyeket függőfolyosók, teraszok és járdák kötnek össze. Egyszerű, khaki színű nadrágot és pólót és sárga cipőt viselő alakok lépnek hozzád. Nem értik a nyelvedet, te sem az övéket. Eléggé hasonlítanak a te korodban élt emberekhez, de szokatlanul tiszták, izmosak és egészséges kinézetűek, no meg jóval alacsonyabbak is, mint akiket te megszoktál.[/p][p]Bevezetnek az egyik kupolaépületbe és egy számítógépre emlékeztető elektronikus berendezéshez vezetnek. Megpillantasz egy billentyűzetet, ami elé leülsz, és írsz egy üzenetet.[/p][p]A gépezet válaszol. Úgy tűnik, van kapcsolata egy olyan adatbázishoz, ami ismeri a nyelvedet. Hamarosan megtudod, hogy 3742-t írnak.[/p]</text>
    <next id="56" />
  </p>
  <p id="93">
    <text>[p]Visszaugrasz az alagútba, és nagyon reméled, hogy vissza tudsz térni egy korábbi időpontba. Megkönnyebbülten érzed arcodon a barlang hűvös, nedves levegőjét. Szívesen benéznél a következő alagúton, hogy meglásd, hogy nézett ki a világ közvetlenül azelőtt, hogy a haldokló nap teljesen felperzselte volna, vagy hogy mi történt azután. De úgy sejted, célszerűbb lenne egy még távolabbi járat nagyobb valószínűséggel vezetne vissza a te idődbe.[/p]</text>
    <next id="31">Ha rögtön a következő járatba néznél be</next>
    <next id="32">Ha egy távolabbiba</next>
  </p>
  <p id="94">
    <text>[p]Épp ahogy a mozdony megindul, felmászol az utolsó kocsi és a fékezőkocsi közötti lépcsőkön. Mikor azonban benyitsz a vagonba, kék egyenruhás, régi puskákat markoló katonákkal találod szembe magad. A fickók azonnal megindulnak feléd, egyikük kinéz mögötted az ajtón, hogy ellenőrizze, követett-e valaki?[/p][p]– Honnan tudtad, hogy ez az elnök kocsija? – kérdi tőled az egyik katona.[/p][p]– Milyen elnöké? – mondod kicsit zavartan.[/p][p]Kérdésedre igen megdöbbentő módon kapsz választ, amikor is felismered a széksorok közt feléd lépkedő magas, szakállas férfit, Abraham Lincolnt.[/p][p]– Semmi baj – mondja az elnök a katonáknak. – Jót fog tenni egy kis társaság. Itt maradhatsz, amíg el nem érjük Gettysburgöt – mondja. – De lehet, hogy jobban járnál, ha Parkersville-ben szállnál le, ismerek ott néhány rendes embert, akik ki tudnak segíteni.[/p] [p class="inlineImage"][img src="resources/cyoa1/94.jpg" /][/p]</text>
    <next id="96">Ha Gettysburgig mennél</next>
    <next id="100">Ha leszállsz Parkersville-ben</next>
  </p>
  <p id="95">
    <empty />
  </p>
  <p id="96">
    <text>[p]– Maradnék Gettysburgig – mondod.[/p][p]– Rendben van – mondja az elnök. – Miért nem ülsz le ide velem szembe? Meg kell írnom egy rövid beszédet, amit ott fogok elmondani, te pedig kitalálhatod, hogy mihez kezdj az életeddel, elvégre mégsem töltheted el azzal minden idődet, hogy vonatokon utazgass fel-alá.[/p][p]Beleegyezően bólintasz, és csendben ülsz, miközben nézed, amint a férfi lefirkant pár sort egy borítékra. Egy idő után az elnök felnéz rád, és egy ideig farkasszemet néztek.[/p][p]– Nagy jövő áll előtted – mondja hirtelen.[/p][p]– Honnan tudja? – kérded.[/p][p]– Látom az arcodon.[/p][p]– Csak így?[/p][p]– Csak így.[/p][p]Miközben beszélgettek, két, díszes öltözetű férfi közeledik felétek a szerelvény vége felől. Néhány szót súgnak oda az elnöknek, aki ezután elnézésedet kéri, és utasítja az egyik katonáját, hogy intézze el, hogy gondoskodjanak majd rólad Gettysburgben.[/p]</text>
    <next id="97" />
  </p>
  <p id="97">
    <text>[p]Mikor megérkeztek a városba, őrződ egy családhoz visz, akik beleegyeznek, hogy a gondodat viselik egy ideig, ha cserébe besegítesz nekik a farmjukon.[/p][p]Különösnek találod az életet egy olyan korban, amikor még nem létezett autó, rádió, tévé, lemezjátszó, de még telefon sem. Békés élet ez – már amikor nem dúl épp háború –, de erős honvágyad van. Biztos vagy benne, hogy a nagy jövő, amit az elnök jósolt neked, az a saját idődben vár rád, így elhatározod, hogy valahogy vissza fogsz jutni az Idő Barlangjához.[/p][p class="end"]Vége[/p] [p class="inlineImage"][img src="resources/cyoa1/94.jpg" /][/p]</text>
    <victory />
  </p>
  <p id="98">
    <text>[p]Ha felszállnál a vonatra, azzal szertefoszlana a lehetőséged, hogy visszatérj az Idő Barlangjába. Úgy tűnik, a legokosabb, amit tehetsz, hogy az alagút közelében maradsz. Akárhogy is, biztos vagy benne, hogy tisztább fejjel tudsz majd gondolkodni az után, hogy ettél valamit, így a farm felé indulsz.[/p][p]A farmer felesége megvendégel egy tál levessel, de nem hiszi el a történetedet, amit kitaláltál, és amivel az ittlétedet magyarázod. Hamarosan kezded úgy érezni, hogy nem látnak itt szívesen, ezért elmész a városba, ahol a fogadós hajlandó adni neked egy szobát az éjszakára.[/p] [p class="inlineImage"][img src="resources/cyoa1/98.jpg" /][/p] [p]Másnap reggel egy szekéren sikerül eljutnod Philadelphiába. Itt egy kvéker család fogad be, akik segítenek elhelyezkedned egy ács segédjeként. Nem szereted a munkát, így hamarosan elhagyod a várost, és tovább mész New York-ba, ahol újságos fiúként találsz magadnak állást. Végül beutazod az egész világot. Hosszú és csodálatos életet élsz, és néhány évvel a születésed előtt halsz meg végül.[/p][p class="end"]Vége[/p]</text>
    <victory />
  </p>
  <p id="99">
    <empty />
  </p>
  <p id="100">
    <text>[p]Alig egy mérföldnyire van csak innen Parkersville. Az elnök kezet ráz veled, és sok sikert kíván a továbbiakhoz. Az egyik katona elintézi az állomáson, hogy egy szekér elvigyen téged egy közeli farmra, ahol egy régi cimborája lakik.[/p][p]Hamarosan te is az ott élő család részévé válsz. Jó emberek, és otthon érzed magad a társaságukban. Meglepve hallod azonban a tervüket, hogy eladják mindenüket, és Kaliforniába költöznek. Az új, nyugati élet, melyről mesélnek, annyira vonzónak tűnik számodra, hogy úgy döntesz, velük tartasz.[/p][p]Nem bánod meg a döntésedet, és csak néha ébred fel benned a vágy, hogy visszatérj saját idődbe.[/p][p class="end"]Vége[/p] </text>
    <victory />
  </p>
  <p id="101">
    <text>[p]Sietve csúszol le a járaton. Az egyik oldalsó folyosóba akarsz letérni, de annyira kimerült vagy, hogy képtelen vagy erre koncentrálni. Félig mászol, félig csúszol előre – vissza az időben –, aztán elveszted az egyensúlyodat. Sokat esel előre, végül mély vízben landolsz, és elég sokat süllyedsz is.[/p][p]Alig tudsz visszajutni a felszínre, és amikor sikerül, azt látod, hogy a levegőben sűrű köd ül. A víz elég meleg, de semmit nem látsz, és a légzés is nehézséget okoz. Ráadásul furcsa, kénes szagot érzel. Miközben levegőért zihálsz, döbbensz rá, hogy bizonyára több milliárd évet utaztál vissza a múltba, egy olyan időbe, amikor az oxigén még nem került be a légkörbe.[/p][p class="end"]Vége[/p] </text>
    <victory />
  </p>
  <p id="102">
    <text>[p]Leülsz, és a kezeidbe temetve az arcod kezdesz el keseregni szerencsétlen sorsodon. Egy időtlen világban ragadni rosszabbnak tűnik, mint maga a halál.[/p][p]– Nos, az igazat megvallva van rá egy mód, hogy visszatérj a saját idődbe – mondja végül a nő –, de ha ezt teszed, nem fogsz tudni örökké élni.[/p][p]– Nem érdekel – mondod. – Mondd el, mi az?[/p][p]– Rendben van – mondja, miközben hitetlenkedve rázza a fejét. – Ugorj be a vízbe, ússz le ez alá a sziklakiszögellés alá, majd végig az onnan nyíló alagúton. Ekkor a saját idődbe fogsz visszatérni. Ne aggódj, csak pár métert kell megtenned. Bárki meg tudja csinálni.[/p][p]Még egyszer, utoljára körbenézel, búcsút intesz a nőnek, aztán a vízbe veted magad. Pár másodperccel később egy kis tóban bukkansz fel, nem messze az Idő Barlangjának bejáratától. A partra úszol, kifutsz a szabadba, és majdnem beleütközöl Howard bácsikádba, aki aggódni kezdett miattad, ezért a keresésedre indult.[/p][p]– Lekésted a vacsorát – mondja. – Már kezdtünk aggódni, hogy mi történt veled. Legközelebb figyelj oda jobban, mennyi az idő.[/p][p class="end"]Vége[/p]</text>
    <victory />
  </p>
  <p id="103">
    <text>[p]Másnap felhívod egy közeli egyetem Állattan Tanszékét, ahol Dr. Henry Karnhoz, egy nagy hüllőkre szakosodott professzorhoz irányítanak. A férfi szkeptikus a tojásoddal kapcsolatban, de végül beleegyezik, hogy máris kiautózik a Vörös Patak Farmra, hogy egy pillantást vessen rá.[/p][p]Mire megérkezik, már nagyon nyugtalan vagy. Lehetséges, hogy a tojás csak műanyag? Aggodalmad csak még feljebb hág, amikor meglátod szigorú tekintetét. Egy rövid kézfogás után máris a szerzeményed után kezd érdeklődni.[/p][p]Mikor átadod neki, egy ideig csak bámulja, a fény felé emeli, megpaskolja és egy késsel megkapargatja a héját. Ezután a füléhez tartja.[/p][p]Végül elmosolyodik és óvatosan leteszi a tojást. – Lehetséges, hogy ez egy plesioszaurusz tojása. Ez egy vízi dinoszaurusz volt még a jura korban. És igen valószínűtlen, hogy valaha is kikel. Ettől függetlenül szívesen elvinném az egyetem inkubátorába egy évre, mielőtt úgy döntünk, hogy feltörjük. Természetesen tájékoztatlak róla, amint történik valami.[/p][p]Azóta több hét is eltelt már, és valahányszor csörög a telefon, mindig reménykedsz benne, hogy Dr. Karn lesz az.[/p][p class="end"]Vége[/p]</text>
    <victory />
  </p>
  <p id="104">
    <text>[p class="inlineImage"][img src="resources/cyoa1/104.jpg" /][/p] [p]Amikor elmondod neki, hogy a huszadik századból érkeztél az Idő Barlangján át, Nick elmosolyodik. Ezután mesélsz neki egy kicsit az életedről – az autókról, repülőgépekről, telefonokról és tévékről. A fiú széles vigyorral a száján figyelmesen végighallgat, mintha ez lenne a legviccesebb történet, amit valaha mondtak volna neki.[/p][p]– Annyira örülök, hogy találkoztunk – mondja Nick. – Mindig is tudni akartam, milyen az élet a huszadik században. – Próbál komoly arcot ölteni, de elkezd kacagni, nyilván azt hiszi, hogy ez az egész csak egy poén.[/p][p]– Komolyan – mondod, de tudod, hogy sosem fog hinni neked. – Nincs hová hazamennem. Nem tudsz véletlenül egy helyet, ahol megszállhatnék estére?[/p] [p]– Hozzánk eljöhetsz – mondja kedvesen. – Úgyis nagy a családunk, egyel több már úgysem számít. De velünk együtt kell majd dolgoznod a boltban.[/p][p]Mivel tudod, hogy nem nagyon van más választásod, boldogan elfogadod az ajánlatot, és hálásan gondolsz a szüleire, akik meleg ételt és kényelmes ágyat biztosítanak a számodra. Nick valamivel komolyabban elmondja, hogy 1718 van, és Bostonban vagy, a massachusettsi britt kolónia fővárosában.[/p][p]Hamarosan te is a család részévé válsz. Mindannyian jó emberek, akik rendesen bánnak veled. De minden nap hosszú órákon át kell dolgoznod, szappant kell forralnod, majd formákba kell öntened, ki kell szolgálnod a vásárlókat és Nick apjának kell kisebb futárfeladatokat elvégezned, akit hamarosan már csak Ted bácsinak hívsz.[/p][p]A szomszédod, Mr. Nelson egy nyomdász. Nemrég tért vissza Angliából egy nyomdagéppel és betűsablonokkal. Érdekesnek tűnik a munka, és elgondolkodsz rajta, hogy inkább hozzá állj be inasnak, ám ha így teszel, akkor alá kell írnod egy szerződést, hogy hat évig neki fogsz dolgozni.[/p]</text>
    <next id="107">Ha úgy döntesz, hogy maradsz, ahol vagy, és továbbra is Ted bácsinak dolgozol</next>
    <next id="109">Ha inkább leszerződnél Mr. Nelson nyomdászüzletébe</next>
  </p>
  <p id="105">
    <empty />
  </p>
  <p id="106">
    <text>[p]Próbálsz kitalálni egy hihető történetet arról, hogyan szöktél el otthonról, de Nick látja, hogy nem mondasz neki igazat. Miközben beszélsz, a fiú összeszedi horgászfelszerelését, elbúcsúzik tőled és magadra hagy.[/p][p]Mikor eltűnik a szemed elől, te is elindulsz az úton, és másfél kilométer múlva elérsz egy települést. Miközben egy templom mellett állva azon töprengsz, mihez kezdj, egy rendőr lép hozzád, és megkérdezi, honnan érkeztél. Ez alkalommal megpróbálod elmondani, valójában mi történt. A férfi egy ideig hallgat, majd letartóztat helytelen viselkedésért, és a helyi börtönbe zár.[/p][p]Valamivel később egy nagy darab, ostoba tekintetű őr némi levest és kenyeret visz neked. Igen elámul különös öltözékeden és a rólad keringő pletykákon. Miután kinyitja a cellád ajtaját, átadja az ételt, majd hátra lép, és kíváncsian végigmér.[/p][p]– Azt mondják, az ördöggel cimborálsz – mondja. – Tényleg így van?[/p]</text>
    <next id="111">Ha megpróbálsz elfutni a férfi mellett, hogy elmenekülj</next>
    <next id="113">Ha elmondod neki, hogy ártatlan vagy</next>
  </p>
  <p id="107">
    <text>[p class="inlineImage"][img src="resources/cyoa1/107.jpg" /][/p] [p]Bár úgy érzed, jobban élveznéd a nyomdászipart, mint a szappangyártást, szívesebben maradsz szabad, hogy ha jön egy jobb lehetőség, ki tudd használni.[/p][p]Ted bácsinál szörnyen unalmas a munka, és biztos vagy benne, hogy hosszú távon nem tudnád elviselni a szappan- és gyertyaöntő mesterséget. Szabad időd nagy részében elolvasol minden könyvet, amire rá tudod tenni a kezed, de igazából be szeretnéd utazni a világot.[/p][p]Nem sokkal később leszerződsz a Nina nevű vitorlásra. A hajó egy gazdag kereskedőé, és Barbadosra, Nyugat Indiába tart egy rakomány fával, onnan pedig Angliába megy majd tovább.[/p][p]Hamarosan rájössz, hogy a tengeri élet sokkal keményebb, mint amire számítottál, különösen amikor a tomboló viharban kell felmásznod az árbocokra, végül azonban saját hajót szerzel. És bárhol is kötsz ki, mindig körbekérdezed az embereket, hallottak-e már az Idő Barlangjáról?[/p][p class="end"]Vége[/p]</text>
    <victory />
  </p>
  <p id="108">
    <empty />
  </p>
  <p id="109">
    <text>[p]Mr. Nelsonhoz szegődsz, és hamarosan igen nagy tapasztalatra teszel szert a nyomdaiparban. Egy idő után azonban egyre boldogtalanabbá válsz. Mr. Nelson nem hajlandó emelni a béredet, és az üzletből sem ad részesedést. Bostonban sehol nem találsz állást, ezért úgy döntesz, hogy Philadelphiába mész, ahol a pletykák szerint most nagy kereslet van nyomdászokra.[/p][p]Mr. Nelson boldogan felbontja a szerződésedet, te pedig, miután szinte mindenedet eladtad, összeszedsz annyi pénzt, hogy jegyet tudj venni egy szkúnerre. Hosszú és viharos út után érkezel meg a város a Piac utcai kikötőjébe.[/p][p]Fáradt és éhes vagy, és maradék pénzedet egy szelet kenyérre költöd el. Kíváncsiságból követni kezdesz néhány jól öltözött embert, akik a kvékerek imaházába igyekeznek. Mindenki leül, de a szokásoknak megfelelően senki nem szól egy szót sem. Annyira békés itt minden, hogy hamarosan álomba merülsz. Mikor felébredsz, a kvékerek üdvözölnek. Az egyik családtól kapsz szállást, és szerencsére hamarosan sikerül a város két nyomdájának egyikében állást találnod.[/p]</text>
    <next id="110" />
  </p>
  <p id="110">
    <text>[p]Keményen dolgozol, hogy fejleszd nyomdászképességeidet, néhány év elteltével és barátaid segítségével sikerül annyi pénzt összespórolnod, hogy saját üzletet nyiss.[/p][p]A nyomdászipar virágzik, és hamarosan saját újságot kezdesz kiadni. Egyre inkább úgy tűnik, hogy jó élni a tizennyolcadik században.[/p][p class="end"]Vége[/p]</text>
    <victory />
  </p>
  <p id="111">
    <text>[p class="inlineImage"][img src="resources/cyoa1/111.jpg" /][/p] [p]Az őr eléggé meglepődik vakmerő tetteden, és az igazat megvallva egy kicsit talán még fél is tőled, ezért meg sem próbál állítani, miközben elmenekülsz a börtönből. Amilyen gyorsan csak tudsz, végigrohansz az utcán. Mikor megállsz, hogy kifújd magad, egy vékony, szakállas kocsis áll meg melletted.[/p][p]– Úgy látom, bajban vagy – kiált rád. – Segíthetek?[/p][p]Mivel túlságosan fáradt vagy ahhoz, hogy kitalálj valami értelmes történetet, úgy döntesz, hogy beszámolsz neki mindenről, ami eddig történt veled. A férfi izgatottan hallgatja a történetedet, és egy közeli fogadóba invitál, ahol a Vörös Patak Farm elhagyása óta most először normális ételt kapsz. Vendéglátód szinte semmit nem eszik. Elég sápadtnak látszik, és folyton köhög.[/p]</text>
    <next id="112" />
  </p>
  <p id="112">
    <text>[p]Mikor végzel a történeted elmesélésével, beszélni kezd. – Furcsa, hogy összefutottunk. Tuberkolózisom van, és itt, Bostonban egyetlen orvos sem tud rajtam segíteni. Az egyetlen reményem, hogy eljussak a jövőbe.[/p][p]– Azt hiszem, nekem is ez az egy lehetőségem van – mondod neki.[/p][p]– Ha segítünk egymáson, úgy vélem, visszajuthatunk a te idődbe, ami az én új időm lesz – mondja.[/p][p]Kezet ráztok, és másnap napfelkeltekor elindultok.[/p][p]Együtt sikeresen megtaláljátok a jelenedbe vezető utat. Múltbéli barátodat a modern gyógyszerek segítségével meggyógyítják, és később történelemtanár lesz, akit az egész országban megismernek arról, milyen részletes információkkal rendelkezik a kolonizációs kori amerikai életmódról.[/p][p class="end"]Vége[/p] </text>
    <victory />
  </p>
  <p id="113">
    <text>[p]Mikor közlöd az őrrel, hogy ártatlan vagy, összevonja a szemöldökét, és rád csapja az ajtót. – Engem aztán nem fogsz magaddal vinni, te ördögfajzat! – kiáltja vissza, miközben elsétál.[/p][p]Másnap reggel egy tárgyalóterembe kísérnek, ahol egy szigorú tekintető bíró elé kerülsz. Miután meghallgatja az ellened felhozott vádakat, és végighallgatja a mondanivalód, dühösen megrázza a fejét. Ezután a vádlódra tekint, és keményen az asztalra csap.[/p][p]– A vádak ez ellen a személy ellen helytelen viselkedésre vonatkoznak, ám csak annyit tudott felhozni, hogy „különös öltözéke és ördög-ihlette története van.” Maga valójában boszorkánysággal akar itt vádaskodni! Márpedig ilyen ostobaságot én nem tolerálok a tárgyalótermemben! Többet nem akarok erről az esetről hallani! Ügy lezárva.[/p][p]A bíró nem csak szabadon ereszt, de még otthont is ad, ahol élhetsz, és segít, hogy kellemes és boldog életed legyen a tizennyolcadik században.[/p][p class="end"]Vége[/p]</text>
    <victory />
  </p>
  <p id="114">
    <text>[p class="inlineImage"][img src="resources/cyoa1/114.jpg" /][/p] [p]Van valami furcsa a lovag nevetésében, ami nem tűnik valami bizalomgerjesztőnek, ezért megköszönöd neki a nagylelkű ajánlatot, és közlöd vele, hogy sajnos más dolgod van, amit még el kell intézned.[/p][p]– Intézd hát – válaszol a férfi. – És próbáld meg szárazabban tartani, mint magadat![/p][p]Azzal elvágtat. Fellélegzel, hogy sikerült megszabadulnod a fickótól.[/p][p]Visszamászol a tópartról induló sziklafalra, és nekiállsz, hogy megkeresd az Idő Barlangját. Egy órányi kutatás után végre sikerül rábukkannod egy föld alá vezető alagútra.[/p][p class="end"]Vége[/p]</text>
    <victory />
  </p>
  <p id="115">
    <text>[p]Felugrasz az űrhajóra, és egy zárt teremben találod magad. A körülötted lévő falak leginkább egy fürdőkád belsejére emlékeztetnek. Eszedbe jut, hogy a teremtmények, akik az űrhajót irányítják, talán képesek az időt is manipulálni. Lehetséges, hogy az Idő Barlangja is az ő művük? Miközben ezen töprengsz, elálmosodsz, és hamarosan álomba merülsz.[/p][p]Sötétben ébredsz, és arra gondolsz, merre járhatsz az űrben az idegen hajó fedélzetén. Az egyik irányból fény szűrődik feléd, így felállsz, és odamész megnézni, mi az. Ekkor döbbensz rá, hogy a barlang szájában állsz. Boldogan sietsz ki a Kígyó kanyonba. Visszakerültél a saját idődbe.[/p][p]Hosszú idő múlva ébred fel benned újra a vágy, hogy meglátogasd a szurdokot, de amikor végre rászánod magad, hogy felkeresd az Idő Barlangját, azt tapasztalod, hogy egy kőomlás eltorlaszolta a bejáratát. Utólag belegondolva úgy döntesz, valószínűleg így volt a legjobb.[/p][p class="end"]Vége[/p]</text>
    <victory />
  </p>
</content>