<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <next id="background" />
  </p>
  <p id="background" display="Háttér">
    <text>
        [p]A csodálatos Időgép csak arra vár, hogy beszállj és beindítsd a motort. Hová mész? A távoli múltba, Néró császár Rómájába – és meglátod, mi vár ott korunk emberére, akinek félelmetes pisztolya, sőt furcsa repülő masinája van! Ki tudsz-e szabadulni az őrült császár karmai közül? Ha ügyes vagy, biztosan…[/p]
	</text>
    <next id="1"></next>
  </p>
  <p id="1">
    <text>
        [p]– Megfigyelték-e már a molylepkét, amikor régi, lyukas függönynek repül? Az esetek többségében csak vakon nekiütődik. Meg kell találnia a lyukakat ahhoz, hogy átjusson a függönyön. Ha tudná, hogy hol vannak a lyukak, könnyedén megtalálná őket. Mi is így vagyunk: ha tudnánk, hol vannak a lyukak az időfüggönyön, át is hatolhatnánk rajtuk![/p]
        [p]Így beszélt Zuckermann professzor a diákjaihoz a chicagói egyetemen. Nehéz volt elképzelni, hogy a százharminc kilós Zuckermann valaha is repülni fog.[/p]
        [p]MŰSZERELLENŐRZÉS BEFEJEZVE. NULLA IDŐ MÍNUSZ KÉT PERC HARMINC MÁSODPERC VISSZASZÁMLÁLÁS.[/p]
        [p]Ezek a szavak villogtak az előttem levő képernyőn. Carl Zuckermann már életkoránál fogva is jelen volt a HETID-terv születésénél. A HETID a „helyváltoztatás térben és időben” rövidítése. Öt évvel ezelőtt indult. Öt évbe és kétmilliárd dollárba került, hogy megépítsék azt a számítógépet, amelyik képes arra, hogy Zuckermann „időlyukait” megtalálja. Ebben ültem éppen. KAPCSOLÁS AZ ŰRHAJO SZÁMÍTÓGÉPÉRE. RAKÉTA MOTORRENDSZERE BEINDÍTVA. NULLA IDŐ MÍNUSZ KÉT PERC VISSZASZÁMLÁLÁS.[/p]
        [p]Amiben ültem, valójában több volt, mint egy közönséges számítógép. Két óriási rakétamotor csatlakozott hozzá, és úgy festett, mint egy kis űrhajó. Tudott repülni az űrben. De arra szánták, hogy átrepüljön az időlyukon. Ez Időgép volt. IDŐZÓNA-SZABÁLYOZÓ PROGRAM BEINDULT ÉS MŰKÖDIK.[/p]
        [p]NULLA IDŐ MÍNUSZ EGY PERC HARMINC MÁSODPERC VISSZASZÁMLÁLÁS.[/p]
        [p]Mulatságos érzés volt rakétában ülni egy óriási épület mélyén, és tudni, hogy nem a kék ég van közvetlenül felettem, hanem néhány tonna acél és beton. De az időbeni utazáshoz nincs szükség kék égre![/p]
        [p]Reméltem, hogy a számítógép jól működik. Ha eltéveszteném a lyukat, akkor épp a szemben levő fal felé tartanék. Nagy koppanás lenne két tonna tetrazollal az üzemanyagtartályban![/p]
        [p]Kalandod egy perc tizenöt másodperc múlva kezdődik.[/p]
    </text>
    <next id="2"></next>
  </p>
  <p id="2">
    <text>
		[p]IDŐZÓNA-SZABÁLYOZÓ BEINDÍTVA. ÜZEMANYAG-ADAGOLÓ BEINDÍTVA. NULLA IDő MÍNUSZ EGY PERC VISSZASZÁMLÁLÁS.[/p]
		[p]Két évvel ezelőtt a terv igazgatójának óráját küldtük az időbe. Darabokban érkezett vissza. Tavaly két egeret küldtünk. Tévedtünk, amikor azt hittük, hogy visszatérnek. Remélem, hogy én jobban fogok boldogulni.[/p]
		[p]NULLA IDŐ MÍNUSZ HARMINC MÁSODPERC VISSZASZÁMLÁLÁS.[/p]
		[p]Ránéztem az időzóna-szabályozó műszerre. Ez az űrhajó legfontosabb kelléke. A számok időnként még nagyon gyorsan villogtak. Amikor a villogás megszűnt, egy vagy több szám maradt égve. Mindegyik egy-egy lyuk az időben. Lyuk a jövőbe vagy esetleg a múltba. Nincs mód arra, hogy ezt előre megtudjuk. Választanom kellene, melyik számot nyomjam meg.[/p]
		[p]NULLA IDŐ MÍNUSZ TÍZ MÁSODPERC VISSZASZÁMLÁLÁS – KILENC – NYOLC – HÉT –[/p]
		[p]Az időzóna-szabályozó mellett a környezetmérő műszerfal világított. Ez jelzi, hogy biztonságosan elhagyhatom-e az űrhajót, bárhol szállunk is le.[/p]
		[p]– NÉGY – HÁROM –[/p]
		[p]Az időzóna-szabályozón villogó számok már lassabban peregtek. Megszűnt a villogás – és ezek maradtak![/p]
        [p class="inlineImage" data-img="2"][/p]
		[p]Csak két másodpercem volt, hogy válasszak. – EGY – ZÉRÓ – START – START –[/p]
		[p]Éreztem a rakétamotorok vibrálását. Mielőtt a képernyő elsötétült, még egy utolsó pillantást vetettem a föld alatti kilövőállomásra. Úgy éreztem, mintha az ülésre szegeztek volna. Fájt a szemem, és többé már nem láttam az előttem levő műszereket. A hangok és a színek tengerében lebegtem. Utaztam az időben![/p]
	</text>
    <next id="15">15</next>
    <next id="8">8</next>
    <next id="11">11</next>
  </p>
  <p id="3">
    <text>
		[p]Egy óriási aréna szélén álltam. Szemem még nem szokott hozzá a ragyogó napsütéshez, de egymás fölé magasodó sorokban rengeteg arcot láttam. A középpontban nyitott tér, melyet körbeülnek.[/p]
		[p]Csak egyetlen helyet ismertem a történelemben, amelyik, úgymond, elég nagy volt ahhoz, hogy negyedmillió ember leülhessen, és ahhoz is, hogy kocsiversenyeket rendezzenek benne – ez a hely a római Circus Maximus volt az ókori Római Birodalomban.[/p]
		[p]A homokkal borított prondon két férfi volt. Az egyik vértócsában feküdt, a vér már átitatta a homokot. A másik még állt. Valamiféle bőrből készült „vértet” viselt, mely csupán a törzsét védte. Háromágú lándzsát – szigonyt – és egy vékony szálakból font hálót tartott a kezében. Körülötte három jól megtermett oroszlán sétált.[/p]
		[p]A tömeg nem vett észre. De az egyik oroszlán igen! Úgy éreztem, előbb elér engem, mint én az űrhajót. Egy .45-ös, nyolctöltényes automata pisztoly volt a derekamra szíjazva. Itt a pillanat, amikor használnom kell.[/p]
		[p]Az első lövés célt tévesztett. A második a szeme között találta el a vadállatot. Ekkor felém rohant a másik két oroszlán. Egyszer, kétszer, háromszor tüzeltem. A második oroszlánt eltaláltam, amikor nekem ugrott. Olyan közel került, hogy kiverte a kezemből a pisztolyt. Megfordultam és láttam, hogy holtan fekszik a fal mellett. A harmadik oroszlán is megsebesült. Láttam, hogy eltűnik abban a folyosóban, ahonnan én is jöttem.[/p]
		[p]Ránéztem a szigonyos, hálót tartó férfira. Meglehetősen nyugodtan álldogált. A tömeg pisszegni és fütyülni kezdett. Legnagyobb rémületemre rájöttem, hogy azt akarják, vívjon meg velem. Tett felém egy mozdulatot, mire a közönség éljenzésbe tört ki.[/p]
		[p]Nem tudtam megszökni, hiszen az egyik sebesült oroszlán valahol a folyosó mélyén volt. Pisztolyom a homokban feküdt, jókora távolságra tőlem. A férfi meglóbálta a hálót. Ismertem a módszert. Először befog a hálóval, aztán végez velem a szigonynyal. Valami fogalmam azért volt a fegyvertelen összecsapásról.[/p]
	</text>
    <next id="7">Ha el tudnám kapni a hálót és ki tudnám billenteni a fickót az egyensúlyából, lenne esélyem.</next>
    <next id="5">És ott volt még a pisztoly is. Van időm rá, hogy elérjem?</next>
  </p>
  <p id="4">
    <text>
		[p]A Circus Maximus csak fél mérföldre volt a császári palotától. Nem gondoltam, hogy letartóztattak, noha a pisztolyomat elvették, és a mellettem haladó százados meg a mögöttem menetelő katonák jelezték, aligha én szabom meg, hogy merre menjek.[/p]
		[p]Róma egészen lélegzetelállító volt, a császári palota egyenesen káprázatos. Az a terem, ahol a császárral találkoztam, minden bizonnyal a legnagyobb volt, amit valaha láttam. Közel száz ember ült vagy állt körös-körül, de még így is félig-meddig üresnek látszott![/p]
		[p]A terem egyik oldala boltíveken keresztül egy tágas erkélyre nyílt. Az erkély alatt napsütötte fehér épületek, sötétzöld ciprusfák sorjáztak a hegyoldalon, és belevesztek a mélykék tiszta égbe.[/p]
		[p]A katonai kíséret a terem végébe vitt, ahol három széles lépcső egy márványemelvényhez vezetett. Az emelvény közepén arany oroszlános trónusán, bíbor- és fehér színű palástjában Néró ült.[/p]
	</text>
    <next id="10"></next>
  </p>
  <p id="5">
    <text>
		[p]A férfi jól képzett harcos volt. Tudta, hogy mozdulni fogok. De azt nem tudta, hogy nem felé, hanem a pisztolyom irányába. Eldobta a hálót, de az átrepült fölöttem. Én már a földön kúsztam a pisztolyom felé.[/p]
		[p]A forró homok égette a tenyeremet. Végre rákulcsolhattam ujjaimat a pisztoly agyára. Megpillantottam a levegőbe emelkedő szigonyt, és tudtam, a férfi rögtön el fogja dobni. Félrehemperedtem az útból, és amint a pisztolyt tartó kezem szabaddá vált, tüzeltem.[/p]
		[p]Egy .45-ös lövedék abból a távolságból aligha téveszt célt, a bőr „páncél” pedig nem védelmez a golyótól. Felálltam. A tömeg felugrott és éljenzett. Ezúttal engem éljeneztek. Nem voltam túlságosan büszke, hogy ilyesmire kényszerültem.[/p]
		[p]Alltam, tartottam a pisztolyomat, és vártam, hogy mi jöhet még ezután. Valaki nyilván úgy döntött, hogy túl korán vetettem véget a délutáni szórakozásnak. Megindultak a katonák az aréna felé.[/p]
		[p]Nem tudtam volna megküzdeni a fél római hadseregnek látszó tengernyi katonával, és egyébként is elegem volt már a gyilkolásból. Úgy döntöttem, megadom magam.[/p]
		[p]A katonák megálltak, mielőtt odaértek volna hozzám. Leeresztettem a pisztolyomat. Egy tiszt, feltehetőleg százados, előrelépett és odasétált hozzám.[/p]
		[p]– Parancsunk van, hogy a császár színe elé vigyünk![/p]
		[p]Latintudásom soha nem volt valami fényes, de azért megértettem, amit mondott. Gondolkodás nélkül megkérdeztem: – Ki a császár?[/p]
		[p]Egy-két pillanatig rám meredt, mielőtt válaszolt volna.[/p]
		[p]– Hadd adjak egy tanácsot – mondta. – Különösek a fegyvereid és magad is bátor harcos vagy. Néró császár kedveli a bátor harcosokat. De nem állja a komédiásokat. A tréfálkozást magának tartja fenn.[/p]
		[p]Válaszolt a kérdésemre. Ha Néró a császár, akkor az űrhajóm Rómába vitt, a Krisztus utáni első századba.[/p]
	</text>
    <next id="4"></next>
  </p>
  <p id="6">
    <text>
		[p]Akárhol jártunk is, nagyon sötét volt. Csak egyetlen kis fényfoltot tudtam felfedezni, semmi többet. Videokamerával az űrhajón kívül is „láttam”, még csillagfényben is. Világosabbra állítottam a képet.[/p]
		[p]Az űrhajó valamiféle kis helyiségben volt. A fal egy része kőből épült. A többit mintha sziklából vájták volna ki. A fényfolt, amit korábban észleltem, a fel egyik földközeli nyílásából világított.[/p]
		[p]A földön heverő néhány fehérlő tárgytól eltekintve a szoba üres volt. Az egyik kamerával bemértem őket. Csontok voltak. Emberi csontnak látszottak. Továbbpásztáztam a kamerával. Egy emberi koponyát láttam, melyen rajta volt az oszlófélben levő hús is![/p]
		[p]A környezetmérő műszer azt jelezte: „Megfelelő.” Én magam nem ezt a szót választottam volna, de azért bementem a légkamrába, és kinyitottam a külső ajtót. Megcsapott a bűz.[/p]
		[p]Állati bűz keveredett a halott, bomló test szagával. Rögtön émelyegni kezdtem. Vagy visszatérek az űrhajóba, vagy felderítem, mi van a nyílás másik végén. Ennél rosszabb már nem lehet.[/p]
		[p]Mereven belebámultam a nyílásba. A másik oldalán egy újabb terem volt. Nagyobb és világosabb, mint az első. Olyannak látszott, mint egy állatketrec. A földön némi szalma, sok csont, húsmaradék, amit igazán nem néztem meg jobban.[/p]
		[p]A szoba egyik oldalát rács borította, és mivel már kissé felhúzták, át lehetett bújni alatta. A rácsok mögött folyosó volt. Innen jött a fény, de nem láthattam, hogy a folyosó hová vezet, mert felfelé emelkedett.[/p]
		[p]Átbújtam a rácsok alatt, és elindultam a folyosón. Aztán hangokat hallottam. Ezt a hangot vártam volna a legkevésbé. A tömeg üvöltése volt, olyan hang, melyet bármely szombat délutáni futballmeccsen hall az ember![/p]
		[p]A folyosó végére értem. Most már nemcsak hallottam, de láttam is a tömeget. Nem futballmeccs volt![/p]
	</text>
    <next id="3"></next>
  </p>
  <p id="7">
    <text>
		[p]Elkaptam a hálót, ahogy felém lendült, de mégis én billentem ki az egyensúlyomból. Amint megcsúsztam a homokban, a hálót ismét elrántották.[/p]
		[p]Rájöhettem volna, hogy az a férfi, akit arra szemeltek ki, hogy derekasan megküzdjön a három oroszlánnal, velem is tisztes párviadalt fog vívni. Rosszul választottam, a pisztolyomért kellett volna mennem.[/p]
		[p]A pisztoly még mindig ugyanott hevert. Azon tűnődtem, van-e esélyem rá, hogy visszaszerezzem. A hálót tartó férfi is rajta tartotta a szemét, és azon volt, hogy ne jussak a közelébe.[/p]
		[p]Egymást kerülgettük, és eddig sikerült is elhárítanom a hálót. Most közelebb jutottam a pisztolyhoz, és azt gondoltam, itt az alkalom, hogy megszerezzem.[/p]
		[p]Ez volt a második hibám. Pontosan azt tettem, amit vártak tőlem, így máris a földön találtam magam, a háló alatt vergődve. Egy láb a mellkasomra nehezedett, a szigony villái a torkomnak szegeződtek. Becsuktam a szemem, és vártam a véget.[/p]
		[p]Semmi sem történt, csak a tömeg hirtelen elcsendesedett. Kinyitottam a szememet. A szigony már eltűnt, a hálót épp akkor húzták le rólam. Épp jókor álltam fel, így láthattam, hogy a katonák felém tartanak. Megálltak. Egy tiszt, feltehetőleg százados, elém lépett.[/p]
		[p]– Szerencsés vagy! – mondta. – A császár nem akarja, hogy megöljenek. Látni akarja a fegyveredet.[/p]
		[p]Latintudásom soha nem volt valami fényes, de azért megértettem, amit mondott. Gondolkodás nélkül megkérdeztem: – Ki a császár?[/p]
		[p]Egy-két pillanatig rám meredt, mielőtt válaszolt volna.[/p]
		[p]– Hadd adjak egy tanácsot – mondta. – Néró császár kedveli a bátor harcosokat. De nem állja a komédiásokat. A tréfálkozást magának tartja fenn.[/p]
		[p]Válaszolt a kérdésemre. Ha Néró a császár, akkor az űrhajóm Rómába vitt, a Krisztus utáni első századba.[/p]
	</text>
    <next id="14"></next>
  </p>
  <p id="8">
    <text>
        [p class="inlineImage" data-img="8"][/p]
    </text>
    <next id="15">15</next>
    <next id="12">12</next>
  </p>
  <p id="9">
    <text>
		[p]Nem hittem el, amit a képernyőn láttam. Ha ez még mindig a Föld, akkor nem valószínű, hogy kétszázmillió éven át így nézett ki![/p]
		[p]Tavas, erdős vidék volt, de ilyen erdőt még sosem láttam. A páfrányok olyan nagyra nőttek, hogy kisebb fákra emlékeztettek, és a távolban zsurlóhoz hasonló, de tíz méter magas bokrokat láttam. A barna vizű tavakat vörös iszappart szegélyezte, a nap halványzöld égből sütött.[/p]
		[p]Ránéztem a környezetmérő műszerre. „Megfelelő” – jelezte. Kikapcsoltam a biztonsági övet, és felmásztam az űrhajó légkamrájába. A zöld fény azt mutatta, hogy nyugodtam kinyithatom a külső ajtót.[/p]
		[p]A levegő meleg és nyirkos volt. A hely a nyári zápor utáni erdő illatát árasztotta, de sokkal töményebben. Leeresztettem a rövid létrát és lemásztam.[/p]
		[p]Úgy éreztem, mintha vizes szivacson járkálnék. Mindenütt szivárgott és bugyborékolt a víz, ahová a lábamat tettem. Óvatosan lépkedtem. Nem akartam az ingovány csapdájába esni![/p]
		[p]Ahogy utat törtem magamnak a kisebb páfrányok között, hirtelen megrántotta valami a lábamat. Lenéztem. Egy csészealj nagyságú bogár támadta meg a csizmámat, állkapcsával akár egy konzervet is ki tudott volna nyitni. Félrerúgtam és hallottam a csobbanást, ahogy a vízbe esett.[/p]
		[p]A levegő rovarzümmögéstől volt hangos. Egy egész rajt láttam, ahogy fölemelkedik a forró égbe és táncol a fák között. A rovarok szitakötőkre emlékeztettek, de a szivárvány összes színében pompázó szárnyuk kilenc-tizenkét méteres lehetett. Varázslatos látvány volt, csak álltam és bámultam folyton változó táncukat.[/p]
		[p]Ha nem a rovarokat figyelem, esetleg azt is észrevettem volna, hogy valami felém tart. Amikor felocsúdtam, már az űrhajó és közöttem állt.[/p]
		[p]Iszapszínű volt, és mintha vörös bőr borította volna. A hátsó lábára állt és a farkára támaszkodott. Olyan magas volt, mint egy kétemeletes ház![/p]
	</text>
    <next id="13"></next>
  </p>
  <p id="10">
    <text>
		[p]Még a palást és az aranytrón sem tudta leplezni a tényt, hogy Néró apró termetű volt és kopaszodott. Amikor kinyitotta a száját, láttam, hogy az elülső fogai többnyire hiányoznak. Nem vett rólam tudomást, a jobbján ülo hölggyel beszélgetett. Sikerült elkapnom a nevet: „Poppea” – vagyis Néró felesége.[/p]
		[p]A terem hátsó végéből morajlás hallatszott. Négy katona lépett be, két férfit vonszolva. A császár elé, a lépcső aljához lökték őket. Egyikük sem mozdult. Piszkosak, rongyosak voltak, alig éltek. A katonák hátrahúzódtak.[/p]
		[p]Néró abbahagyta a beszélgetést, felállt. Ebben a pillanatban láttam meg, hogy az én pisztolyomat tartja a kezében! Csend honolt a teremben. Két kézbe fogta a pisztolyomat, és lelőtte a lépcsőn heverő két férfit. Előrelépett, belerúgott a két testbe, hogy meggyőződjön róla: mindkettő meghalt. Abból a távolságból aligha hibázhatott. Szája hirtelen fogatlan mosolyra nyílt, és azt várta, hogy a teremben mindenki udvariasan nevessen. Felém fordult.[/p]
		[p]– Hozzátok ide a barbárt! A lépcsőhöz lökdöstek.[/p]
		[p]– Tetszik nekünk a fegyvered, barbár. Bár nem szerez ugyanolyan örömet, mintha karddal ölnénk, de látjuk, hogy ennek is megvan a maga haszna. Meg fogod tanítani a kézműveseimet, hogyan kell ilyen fegyvert készíteni.[/p]
		[p]Észrevettem, hogy még véletlenül sem használ udvariassági formulákat. Láttam, hogy ez az ember őrült. De azt is láttam, hogy rám szegezi a pisztolyt![/p]
		[p]Gyorsan körülnéztem. Mindenki, még a katonák is elhátráltak a közelből. Senki sem akarta, hogy tévedésből őt lőjék le.[/p]
	</text>
    <next id="17">Az erkélyhez vezető út szabad volt. Képes vagyok-e elmenni odáig, és ha igen, lejuthatok-e róla?</next>
    <next id="16">Könnyedén teljesíthetném Néró kívánságát, de nem hiszem, hogy a rómaiaknak kijáró szabadságjogokat is megkapnám. Rab maradnék, de talán megszökhetnék.</next>
    <next id="19">Valamit viszont tudtam a pisztolyról, amit Néró nem tudott. Vajon hasznosíthatnám a tudományomat?</next>
  </p>
  <p id="11">
    <text>
        [p class="inlineImage" data-img="11"][/p]
    </text>
    <next id="12">12</next>
    <next id="9">9</next>
  </p>
  <p id="12">
    <text>
        [p class="inlineImage" data-img="12"][/p]
    </text>
    <next id="15">15</next>
    <next id="8">8</next>
    <next id="6">6</next>
  </p>
  <p id="13">
    <text>
		[p]Láttam már dinoszauruszokat ábrázoló rajzokat. Azt hiszem, ezt Tirannoszaurusz Rexnek hívják. Szétnyitotta az állkapcsát, furcsa, recsegő hangot hallatott. Fogainak a látványától is viszolyogtam![/p]
		[p]Meg kellett kerülnöm, hogy visszamehessek az űrhajóhoz.[/p]
		[p]Soha nem látott még hozzám hasonló lényt, ezért csak ült és bámult, amikor szaladni kezdtem. Aztán a nyomomba szegődött. Olyan volt, mint egy hatalmas futó kenguru, egyetlen lépése az én hat lépésemmel ért fel![/p]
		[p]De megadta a szükséges előnyt. Így elértem az űrhajót, beszálltam és becsuktam a külső ajtót. Amint a légkamra belső ajtaja felé indultam, hozzávágódtam. A kívül rekedt lény olyan könnyedén taszigálta az űrhajót, ahogy én a bogarat rúgtam félre.[/p]
		[p]Valahogy bejutottam a kabinba, az ülésemre. Az űrhajó ekkor az oldalán feküdt. Nem tudtam bekapcsolni a biztonsági övet. Ujjaim az időzónaszabályozó felé nyúltak.[/p]
        [p class="inlineImage" data-img="13"][/p]
	</text>
    <next id="8">8</next>
    <next id="15">15</next>
  </p>
  <p id="14">
    <text>
		[p]A Circus Maximus csak fél mérföldre volt a császári palotától. Nem gondoltam, hogy letartóztattak, noha a pisztolyomat elvették, és a mellettem haladó százados meg a mögöttem menetelő katonák jelezték, aligha én szabom meg, merre menjek.[/p]
		[p]Róma egészen lélegzetelállító volt, a császári palota egyenesen káprázatos. Az a terem, ahol a császárral találkoztam, minden bizonnyal a legnagyobb volt, amit valaha láttam. Közel száz ember ült vagy állt körös-körül, de még így is félig-meddig üresnek látszott![/p]
		[p]A terem egyik oldala boltíveken keresztül egy tágas erkélyre nyílt. Az erkély alatt napsütötte fehér épületek, sötétzöld ciprusfák sorjáztak a hegyoldalon, és belevesztek a mélykék tiszta égbe.[/p]
		[p]A katonai kíséret a terem végébe vitt, ahol három széles lépcső egy márványemelvényhez vezetett. Az emelvény közepén arany oroszlános trónusán, bíbor- és fehér színű palástjában Néró ült.[/p]
	</text>
    <next id="18"></next>
  </p>
  <p id="15">
    <text>
        [p class="inlineImage" data-img="15"][/p]
    </text>
    <next id="8">8</next>
    <next id="12">12</next>
  </p>
  <p id="16">
    <text>
		[p]Megmondtam Nérónak, hogy megtanítom a kézműveseit a fegyver elkészítésére, de először egyedül kell dolgoznom. Közöltem vele, hogy a fémek és a szerszámok egészen mások abban a távoli országban, ahonnan származom. Meg kell néznem, hogy római fémből és szerszámmal el lehet-e készíteni ezt a fegyvert.[/p]
		[p]Néró látszólag hitt nekem, de úgy döntött, hogy ezek a gondok nem a császárra, hanem a kézművesekre tartoznak. Megkapok mindent, amire szükségem van.[/p]
		[p]Állta a szavát. Nem messze a császári palotától kaptam egy házat, ahol dolgozhattam. Szolgák lesték a kívánságaimat, és bármit kértem, azonnal hozták. Csak egyet nem tehettem: nem hagyhattam el a házat és a fallal körülvett kertet. Kétszer próbáltam meg, kétszer állítottak meg a kapuőrök. Azt mondták, hogy a császár attól fél, nem lennék biztonságban az utcán. Milyen finoman tudatták velem, hogy rab vagyok![/p]
		[p]Ennél igazán nem vártam többet, és legalább volt rá időm, hogy szökésemet megtervezzem.[/p]
		[p]A ház egyik szobáját, ahogyan a rómaiak mondták volna, „jól felszerelt laboratóriummá” alakították át. Csak egyetlen fegyver elkészítése érdekelt, azé, amelyik kiszabadít a házból és visszasegít a Circus Maximusban levő űrhajómhoz.[/p]
		[p]Lajstromba vettem, mit tud nyújtani a laboratórium. Látszatra nem túl sokat. Listámon az első három dolog: a szárított krokodil, az őrölt unikornis-szarv és a higany volt. Akadt néhány dolog ezen a listán, aminek még majd hasznát vehetem. Ilyen volt a lőpor, de ezt nem könnyű használni. Aztán a higany, ami azt jelentette, hogy talán robbanóanyagot tudok készíteni; higanydurranót.[/p]
		[p]Elküldtem a szolgákat, hogy szerezzenek marhatrágyát, márványt, fahamut és bort. Semmi különöset nem találtak a kérésemben. Gondoltam is, hogy így lesz, hiszen hozzászoktak, hogy szárított krokodilért küldik őket![/p]
		[p]Három napig éjt nappallá téve dolgoztam. Végül sikerült előállítanom egy kevés higanydurranót. Amíg még nedves volt, összekevertem homokkal és apró kaviccsal, majd bőrzacskókba csomagoltam.[/p]
	</text>
    <next id="23"></next>
  </p>
  <p id="17">
    <text>
		[p]Tudtam, hogy a pisztoly üres. Nyolc töltény volt benne, és Néró most lőtte ki az utolsó kettőt. De a veszély még nem múlt el. Ahogy Néró elmondta, a kardok éppolyan jól ölnek, mint a golyók, és számtalan kard volt körös-körül a teremben.[/p]
		[p]Nem hittem, hogy bárki arra számít, hogy elfutok. Az erkély messze volt, és villámgyorsan rajtolnom kellett. Rohanni kezdtem.[/p]
		[p]Senki nem eredt a nyomomba. Mindenki arra várt, hogy Néró hátba lőjön. Azt hiszem, Néró pontosan akart célozni, mert már jó pár métert megtettem, amikor az üres pisztoly ártalmatlan kat-tanását meghallottam.[/p]
		[p]Hallottam még néhány kattanást, ebből tudtam, hogy Néró egyre próbálkozik. Annyi időt hagyott nekem, amennyire szükségem volt. Már a terem végében, az erkélynél voltam. Kinéztem, és szemügyre vettem, mi van odalent.[/p]
		[p]Az erkély a vártnál magasabb volt. Alattam éppen két ciprusfa állt. Vajon fönnakadnék rajtuk? Mögöttem már kitört a hangzavar, és ekkor hirtelen égető fájdalmat éreztem a bal vállamban. Leugrottam.[/p]
		[p]Faágakon keresztül zuhantam le, de egy darabban értem földet. Bal karomat elöntötte a vér, de a lábam még vitt. A falban megláttam egy kaput, és arrafelé futottam.[/p]
		[p]Kiértem a palotából, és egy forgalmas római utcába jutottam. Nem tudtam, hová megyek, csak szaladtam.[/p]
		[p]A domb közelében egy szűk utcákból álló labirintusban találtam magam. Az apró házak többsége egyúttal üzlet is volt, ahol a zöldségtől a cserépig mindent árultak. Rövid pihenőre megálltam egy cipészműhelynél. Azt hittem, hogy még mindig követnek. Messziről még mindig kiabálást hallottam, aztán pedig lónyerítést.[/p]
		[p]Az utcán megbámultak az emberek. Sok vért veszítettem, és a ruhám is csupa vér volt. Azon tűnődtem, milyen messzire juthatnék, amikor megragadták a karomat.[/p]
	</text>
    <next id="25"></next>
  </p>
  <p id="18">
    <text>
		[p]Még a palást és az aranytrón sem tudta leplezni azt a tényt, hogy Néró apró termetű volt és kopaszodott. Amikor kinyitotta a száját, láttam, hogy az elülső fogai többnyire hiányoznak. Nem vett rólam tudomást, a jobbján ülő hölggyel beszélgetett. Sikerült elkapnom a nevet: „Poppea” – vagyis Néró felesége.[/p]
		[p]A terem hátsó végéből morajlás hallatszott. Négy katona lépett be, két férfit vonszolva. A császár elé, a lépcső aljához lökték őket. Egyikük sem mozdult. Piszkosak, rongyosak voltak, alig éltek. A katonák hátrahúzódtak.[/p]
		[p]Néró abbahagyta a beszélgetést, felállt. Ebben a pillanatban láttam meg, hogy az én pisztolyomat tartja a kezében! Csend honolt a teremben. Két kézbe fogta a pisztolyomat, és lelőtte a lépcsőn heverő két férfit. Előrelépett, belerúgott a két testbe, hogy meggyőződjön róla: mindkettő meghalt. Abból a távolságból aligha hibázhatott. Szája hirtelen fogatlan mosolyra nyílt, és azt várta, hogy a teremben mindenki udvariasan nevessen. Felém fordult.[/p]
		[p]– Hozzátok ide a barbárt! A lépcsőhöz lökdöstek.[/p]
		[p]– Tetszik nekünk a fegyvered, barbár! Bár nem szerez ugyanolyan örömet, mintha karddal ölnénk, de látjuk, hogy ennek is megvan a maga haszna. Meg fogod tanítani a kézműveseimet, hogyan kell ilyen fegyvert készíteni.[/p]
		[p]Észrevettem, hogy még véletlenül sem használ udvariassági formulákat. Láttam, hogy ez az ember őrült. De azt is láttam, hogy rám szegezi a pisztolyt![/p]
		[p]Gyorsan körülnéztem. Mindenki, még a katonák is elhátráltak a közelből. Senki sem akarta, hogy tévedésből őt lőjék le.[/p]
	</text>
    <next id="22">Az erkélyhez vezető út szabad volt. Képes vagyok-e elmenni odáig, és ha igen, lejuthatok-e róla?</next>
    <next id="16">Könnyedén teljesíthetném Néró kívánságát, de nem hiszem, hogy a rómaiaknak kijáró szabadságjogokat is megkapnám. Rab maradnék, de talán megszökhetnék?</next>
    <next id="20">Valamit viszont tudtam a pisztolyról, amit Néró nem tudott. Vajon hasznosíthatnám a tudományomat?</next>
  </p>
  <p id="19">
    <text>
		[p]Tudtam, hogy a pisztoly üres. Nyolc töltény volt benne, és Néró most lőtte ki az utolsó kettőt. Ez nem jelentette azt, hogy már nem vagyok veszélyben. Ahogy Néró mondta, karddal is lehet ölni, és számtalan kard volt körös-körül a teremben.[/p]
		[p]A rómaiak hittek az istenekben és a varázslatban. Kénytelen voltam egy kis saját gyártmányú varázslathoz folyamodni. Azt akartam, hogy Néró megpróbáljon lelőni. Azt akartam, hogy húzza meg a ravaszt.[/p]
		[p]Emlékeztem a százados szavaira: – Néró nem állja a komédiásokat. A tréfálkozást magának tartja fenn.[/p]
		[p]A császárra néztem, és a szemébe nevettem. Figyeltem, ahogy arca rózsaszínből pirosra, majd bíborvörösre változik. Láttam, ahogy az ujja a ravaszt szorítja. Aztán egy ártalmatlan kattanás hallatszott.[/p]
		[p]– Nem tudsz kárt tenni bennem – szóltam nyugodtan. – Hatalmas istenek védelmeznek.[/p]
		[p]Néró továbbra is a ravasszal kísérletezett. Végül földhöz vágta a pisztolyt.[/p]
		[p]– Én vagyok az isten! – ordította. – Senki sem ellenkezhet Néróval! Senki sem nevethet az isteni római császáron![/p]
		[p]Katonáira nézett.[/p]
		[p]– Öljétek meg! Öljétek meg a barbárt, aki sértegeti a császárotokat.[/p]
		[p]A katonák nem mozdultak. Látták, hogy mi történt a Circus Maximusban. Most azt is látták, hogy császáruk hiába próbált megölni. Látva, hogy a katonák nem engedelmeskednek neki, Néró arcát a düh könnyei árasztották el. Elérkezett az én idom.[/p]
		[p]– Várjatok! – kiáltottam. – Tudom, hogy Néró császár isten és hatalmas varázsló. Meg kellett mutatnom a császárnak, hogy én is hatalmas varázserővel rendelkezem. Máskülönben hogy várhatnám el tőle, hogy elfogadja a kihívásomat?[/p]
		[p]A terem felmoraj lőtt. Néró rám nézett.[/p]
		[p]– A varázslatom – mondtam -, az én varázslatom álljon az isteni római császár varázslatával szemben![/p]
		[p]A kihívást mindenki hallotta. Néró nem mert azonnal megöletni, mert elveszítette volna a tekintélyét. Tudta ezt. Intett, hogy a katonák vonuljanak vissza, és lerogyott aranytrónjára.[/p]
	</text>
    <next id="24"></next>
  </p>
  <p id="20">
    <text>
		[p]Tudtam, hogy a pisztolyban csak egyetlen golyó maradt. Láttáin, ahogy Néró lelőtte a két férfit a lépcsőnél, és azt is láttam, hogy most hogyan tartja a pisztolyt. Egy .45-ös pisztoly nagyot rúg, ha elsül. A fejemet vette célba, de olyan szögben tartotta a fegyvert, hogy a töltény jóval a fejem fölött fog elrepülni, legalábbis ezt reméltem.[/p]
		[p]A rómaiak hittek az istenekben és a varázslatban. Kénytelen voltam egy kis saját gyártmányú varázslathoz folyamodni. Azt akartam, hogy Néró próbáljon meg lelőni. Azt akartam, hogy húzza meg a ravaszt.[/p]
		[p]Emlékeztem a százados szavaira: – Néró nem állja a komédiásokat. A tréfálkozást magának tartja fenn.[/p]
		[p]A császárra néztem, és a szemébe nevettem. Figyeltem, ahogy arca rózsaszínből pirosra, majd bíborvörösre változik. Láttam, ahogy ujja a ravaszt szorítja. A golyó szinte súrolta a hajamat, de a pisztoly végre kiürült.[/p]
		[p]– Nem tudsz kárt tenni bennem – szóltam nyugodtan. – Hatalmas istenek védelmeznek.[/p]
		[p]Néró továbbra is a ravasszal kísérletezett, de a pisztoly csak ártalmatlanul kattogott. Végül földhöz vágta.[/p]
		[p]– Én vagyok az isten! – ordította. – Senki sem ellenkezhet Néróval! Senki sem nevethet az isteni római császáron![/p]
		[p]Katonáira nézett.[/p]
		[p]– Öljétek meg a barbárt, aki sértegeti a császárotokat![/p]
		[p]A katonák nem mozdultak. Ha a császár nem tudott megölni, nekik milyen esélyük lehetne? Látva, hogy a katonák nem engedelmeskednek neki, Néró arcát a düh könnyei árasztották el. Elérkezett az én időm.[/p]
		[p]– Várjatok! – kiáltottam. – Tudom, hogy Néró császár isten és hatalmas varázsló. Meg kellett mutatnom a császárnak, hogy én is hatalmas varázserővel rendelkezem. Máskülönben hogyan várhatnám el tőle, hogy elfogadja a kihívásomat?[/p]
		[p]A terem felmorajlott. Néró rám nézett.[/p]
		[p]– A varázslatom – mondtam -, az én varázslatom álljon az isteni római császár varázslatával szemben![/p]
		[p]Néró nem mert azonnal megöletni, mert elvesztette volna a tekintélyét. Intett, hogy a katonák vonuljanak vissza, és lerogyott arany trónjára.[/p]
	</text>
    <next id="24"></next>
  </p>
  <p id="21">
    <text>
		[p]Alkonyodott. Kevés emberrel találkoztam, amióta eljöttem a keresztények házából. De most, hogy kiléptem a szűk sikátorból és egy széles utcára értem, hatalmas tömegben találtam magam.[/p]
		[p]Mintha valami mozgó tárgyat figyelnének az utcán. Utat törtem magamnak, hogy minél előbbre jussak.[/p]
		[p]Az űrhajóm volt! Bizonyára kiásták a Circus Maximus oroszlánketrece mellől, és kocsira kötözték, amelyet nyolc ló vontatott.[/p]
		[p]A tömegben hallottam a rólam keringő pletykákat. Azt mondták, ez egy varázsszekér. Valaki hallotta, hogy repülni is tud. A Jupiter-templomba szállították. Ha varázsereje van is, akkor sem tehet kárt Jupiter isten szeme láttára.[/p]
		[p]Fogalmam sem volt, hol van a Jupiter-templom, de nem kellett mást tennem, csak követnem a tömeget. Nem volt erőm ahhoz, hogy tolakodjam, így az űrhajó már jóval előttem odaért a templomhoz. Harminc vagy még több lépcső vezetett fel a bejáratához, ezért az űrhajót a lépcsők előtt leállították. A lovakat elvezették, és hosszú köteleket erősítettek a kocsihoz. Láttam, hogy kézzel akarják fel vontami a lépcsőkön.[/p]
		[p]Legfeljebb tíz katona volt és egy tiszt. Nem hittem, hogy túl messzire jutnak.[/p]
		[p]Igazam lett. A tiszt hamarosan a tömeghez fordult, hogy segítséget kérjen. Senki nem lépett elő. Senki sem akart a varázsszekér közelébe kerülni. Én viszont az űrhajómhoz akartam jutni, és ezt csak egy módon tehettem. Előreléptem.[/p]
		[p]Szánalmas látványt nyújtottam, de a tisztnek ez kapóra jött. Ráordított a tömegre.[/p]
		[p]– Ha ez az egy kész segíteni, mi ütött a többiek-be? Mindannyian gyáva nyulak vagytok![/p]
		[p]Jó néhányan előreléptek. Megragadtam a kötelet, és igyekeztem elhitetni, hogy erősen húzom.[/p]
	</text>
    <next id="29"></next>
  </p>
  <p id="22">
    <text>
		[p]Tudtam, hogy a pisztolyban csak egyetlen golyó maradt. Láttam, ahogy Néró lelőtte a két férfit a lépcsőnél, és azt is láttam, hogy most hogyan tartja a pisztolyt. Egy .45-ös pisztoly nagyot rúg, ha elsül. A fejemet vette célba, de olyan szögben tartotta a fegyvert, hogy a töltény jóval a fejem fölött fog elrepülni, legalábbis ezt reméltem.[/p]
		[p]Azt is reméltem, hogy senki sem számít rá, hogy elmenekülök, így messze járok már, mire a pisztoly elsül.[/p]
		[p]Az erkély felé indultam. Senki sem próbált követni, mindenki arra várt, hogy Néró lelőjön. Ez biztosította az előnyt, amelyre szükségem volt.[/p]
		[p]Néhány métert már megtettem, amikor hallottam, hogy a pisztoly elsült. Akárhova repült is a golyó, engem messze elkerült. Hallottam a most már üres pisztoly ártalmatlan kattogását, ahogy Néró tovább próbálkozott. Addigra már a terem végéhez értem.[/p]
		[p]Az erkély a vártnál magasabb volt. Alattam éppen két ciprusfa állt. Vajon fönnakadnék rajtuk? Mögöttem már kitört a hangzavar, és ekkor hirtelen égető fájdalmat éreztem a bal vállamban. Leugrottam.[/p]
		[p]Faágakon keresztül zuhantam le, de egy darabban értem földet. Bal karomat elöntötte a vér, de a lábam még vitt. A falban láttam egy kaput, és arrafelé futottam.[/p]
		[p]Kiértem a palotából, és egy forgalmas római utcába jutottam. Nem tudtam, hova megyek, csak szaladtam.[/p]
		[p]A domb közelében egy szűk utcákból álló labirintusban találtam magam. Az apró házak többsége egyúttal üzlet volt, ahol a zöldségtől a cserépig mindent árultak. Rövid pihenőre megálltam egy cí-pészműhelynél. Azt hittem, még mindig követnek. Messziről még mindig kiabálást hallottam, aztán pedig lónyerítést.[/p]
		[p]Az utcán megbámultak az emberek. Sok vért veszítettem, és a ruhám is csupa vér volt. Azon tűnődtem, milyen messzire juthatnék, amikor megragadták a karomat.[/p]
	</text>
    <next id="25"></next>
  </p>
  <p id="23">
    <text>
		[p]Hat kicsi, de hatásos gránátot készítettem. Már csak azt kellett kigondolnom, hogyan használjam fel őket. Késő délután volt, és hamarosan hozzák a vacsorámat. Tudtam, hogy a szolgák étkezés után megisszák a maradék bort. Ma este többet kapnak a kelleténél![/p]
		[p]Abból a borból maradt még két korsóval, amit a gránát készítésénél használtam. Mindkét korsóba tettem egy kis gyógyfüvet, amit a laboratóriumban találtam. Odaadtam a szolgáknak azzal, hogy nincs rá szükségem, és nem akarom, hogy ez a jó bor kárba vesszen.[/p]
		[p]Másnap már hajnali ötkor nappali világosság volt. Valamennyi katona mélyen aludt, és alszik is még jó néhány órán át. Róma utcái még kihaltak voltak, de az őrök a ház előtt strázsáltak. Az emeleti ablakból láttam, hogy az egyik őr elhalad a kertkapu előtt.[/p]
		[p]Kifigyeltem, hogy egyszerre mindig négy katona őrködik; egy a kapunál áll, a másik három pedig a ház egy-egy oldalát tartja szemmel. Felkaptam a gránátokat, és elindultam a kerten át a kapuhoz. Arra vártam, hogy a katona elhaladjon a kapu előtt, aztán két gránátot átdobtam a falon.[/p]
		[p]Tudtam, hogy a robbanás hallatára a többi katona is odaszalad. Amikor úgy gondoltam, hogy már odaértek, kihajítottam a következő két gránátot. Még mindig kiabáltak. Erre bevetettem az utolsó két gránátot – és vártam. Csend lett. Kinyitottam a kaput és kinéztem. Tudtam, hogy a gránátok nem tesznek bennük nagyobb kárt, csak elkábítják őket, és láttam, hogy két katona már mozog is. Nekiiramodtam.[/p]
		[p]Hirtelen égető fájdalmat éreztem a bal vállam-ban. Odakaptam, és láttam, hogy véres a kezem. Továbbszaladtam.[/p]
		[p]Szűk utcák labirintusába értem, tele kis üzlettel. Egyik sem volt még nyitva, de a cipészműhely melletti kis udvar jó búvóhelynek látszott, legalábbis rövid időre.[/p]
		[p]Folyt a vér a karomból, nem tudtam elállítani. Valószínű, hogy elájultam, mert amikor magamhoz tértem, az utcán már hangzavar és nagy sürgésforgás volt. Megpróbáltam felkelni, de megragadták a karomat.[/p]
	</text>
    <next id="25"></next>
  </p>
  <p id="24">
    <text>
		[p]Egy kisebb csoport a császár köré gyűlt. Dühös hangokat hallottam, de nem értettem, mit mondanak. A csoport hamarosan szétoszlott, és Néró ismét hozzám szólt. Egészen nyugodtnak látszott.[/p]
		[p]– Azt mondod, nagy varázsló vagyok. Ez igaz, barbár. Néró egyetlen ember kihívásától sem fél, de honnan tudjam, érdemes vagy-e rá, hogy próbára tégy? Trükköket mutattál nekünk egy fémcsővel, ami mennykövekkel gyilkol. Számtalan ilyen trükköt láttunk már, de egyik sem méltó Néró császárhoz. Mit szólsz ehhez?[/p]
		[p]Láttam, hogy Nérót kiokosították, de én is észnél voltam. Űrhajóm a Circus Maximusban volt. Mostanára valószínűleg felfedezték, és jól őrzik. Ha nem így lenne, akkor is az oroszlánketrecen kell átjutnom, hogy hozzáférjek. Azt eszeltem ki, hogy ők hozzák ide![/p]
		[p]– A császár bölcsen beszél – mondtam -, és szívesen látna többet is a varázslataimból. Akkor küldje el embereit arra a helyre, amelyet Circus Maximusnak neveznek! Az oroszlánketrec belső üregében találnak egy varázsszekeret, ami a kőfalon keresztül vitt engem oda. Romboltassa le a falakat, és hozassa el a szekeret a legnagyobb isten, Jupiter templomába. Ott a császár maga ítélheti meg a varázserőmet.[/p]
		[p]Ismét vita kerekedett. Tudtam, milyen nagy kockázatot vállalok. Néró itt nem mer megöletni. Esetleg beleegyezik, hogy teljesítse kérésemet, majd később „véletlen balesetnek” álcázva meggyilkoltat. Az emberek nagy része még mindig elhúzódott tőlem. Most is szabad volt az út az erkélyhez, és még nem volt késő, hogy meggondoljam magam. Néró ismét megszólalt.[/p]
		[p]– Látni kívánjuk a repülő szekeret. A barbár a vendégünk lesz, amíg a szekeret a templomba hozzák.[/p]
		[p]Felém fordult.[/p]
		[p]– Ha ez egy újabb trükk, és nincs is szekér, akkor te fogsz repülni, barbár – méghozzá Róma legmagasabb épületének tetejéről![/p]
	</text>
    <next id="26">Azt válasszam-e, hogy Néró vendége legyek?</next>
    <next id="28">Vagy megpróbáljak az erkélyhez rohanni?</next>
  </p>
  <p id="25">
    <text>
		[p]A következő emlékem az, hogy idegen helyen ébredtem. A bal vállamban érzett fájdalom azt sugallta, hogy nemcsak álom volt az egész. Alacsony ágyon feküdtem, durva gyapjútakaró alatt. Egy fiatal, sötét hajú lány térdelt az ágy mellett. Mögötte jó néhány évvel idősebb, magas szakállas férfi állt. Az első kedves arcok, mióta az első századba érkeztem. Megpróbáltam felülni.[/p]
		[p]– Feküdj nyugodtan – mondta a lány. – Sok vért veszítettél, amikor lándzsával vállon szúrtak. Pihenned kell. Itt biztonságban leszel, amíg újra erőre kapsz.[/p]
		[p]Beszélni kezdtem. El akartam mondani, ki vagyok, honnan jöttem. De tudtam, hogy úgysem hisznek nekem. Ehelyett inkább azt kérdeztem, mennyi ideje vagyok itt.[/p]
		[p]– Három napja – hangzott a válasz.[/p]
		[p]Három napja! Mi történhetett az űrhajómmal? El kell jutnom a Circus Maximushoz. Megmondtam nekik, hogy nem pihenhetek. Ha egyáltalán lábra tudok állni, fel kell kerekednem. Különösnek tartottam, hogy nem faggatnak, csak annyit kérnek, előbb hadd osszák meg velem étküket.[/p]
		[p]Gyengébb voltam, mint gondoltam, de a levestől és a kovásztalan kenyértől jobban lettem. A vért kimosták a ruhámból, és egy hosszú gyapjúköntöst adtak, ami beborított és elrejtette furcsa külsőmet.[/p]
		[p]– Nem is tudom, hogyan köszönjem meg – mondtam búcsúzóul. – Hiszen még a neveteket sem tudom.[/p]
		[p]– Nem várunk köszönetet – mondta a férfi. – Ami a nevünket illeti, jobb, ha nem tudod. Amit nem tud az ember, azt nem szedhetik ki belőle. Elég annyit tudnod, hogy mi egy názáreti férfi, bizonyos Jézus tanítását követjük. Keresztényeknek neveznek bennünket.[/p]
		[p]Barátaim gondosan útbaigazítottak, hogyan jutok el a Circus Maximushoz, de az agyam is, a lábam is cserbenhagyott. Hamarosan rájöttem, hogy eltévedtem; egyetlen helyet sem találtam meg, amire barátaim szerint rá kellett volna akadnom.[/p]
	</text>
    <next id="21">Nem tudtam, hogy jobbra forduljak-e.</next>
    <next id="31">Vagy balra.</next>
  </p>
  <p id="26">
    <text>
		[p]A Nérónál töltött „vendégeskedés” idején az ételt tartottam a legrosszabbnak. Mintha mindent mézzel főztek volna. Kikészült a gyomrom. Úgy éreztem, alig tudok járni, amikor három nappal később közölték, hogy ideje indulnom, mert űrhajóm úton van a templom felé.[/p]
		[p]Jupiter temploma még nagyobb volt, mint a palo-teterem. Üres volt, csak a római isten hatalmas ülő szobra díszítette. A palotateremhez hasonlóan a templomnak is nyitott volt az egyik oldala, magas oszlopok között vezetett az út az erkélyre. Késő délután volt, az ég már majdnem sötét, a falon köröskörül fáklyák világítottak.[/p]
		[p]Űrhajómat alacsony kocsin hozták be a templomba. A szobor talapzatánál leállították, amíg á rögzítőköteleket kioldották. Azt vártam, mikor lesz alkalmam rá, hogy beszálljak, de túl sok ember és katona nyüzsgött mindenütt.[/p]
		[p]Éreztem, hogy a lábam megcsúszik a földön, és lenézve egy kis vörös olajtócsát láttam. És mindenütt olajnyomokat. Eresztett az üzemanyagtartály. Azon töprengtem, mennyi üzemanyag folyhatott már el. Ha nyílt láng kerül a közelébe, a fél várost lángra lobbanthatja![/p]
	</text>
    <next id="32"></next>
  </p>
  <p id="27">
    <text>
		[p]Tang Soh tibeti kolostorának szerzetesei ápoltak, amíg lassan felépültem. Csak az egyik beszélt egy kicsit angolul, és tőle tudtam meg, hogy minden Észak-Indiába vezető utat elzárt a hó. Hetekbe telhet, míg elhagyhatom a kolostort vagy üzenetet juttathatok a külvilágba.[/p]
		[p]Legalább a saját időmbe tértem vissza. Mindössze tíz nappal időbeli utazásom előtt értem földet Tibetben. Visszatérésem híre három hónappal később jutott el barátaimhoz.[/p]
		[p]Tíz napig tartott az út, míg öszvérháton és vonattal Delhibe értem, hogy találkozzam a program igazgatójával, aki miattam repült oda. Huszonnégy óra múlva már otthon voltam.[/p]
		[p]A HETID-terv sikeres volt. Megmutatta, hogy lehet az időben utazni, de addig senki más nem fog elindulni, míg biztonságosabb visszatérési módot nem találnak.[/p]
		[p]Volt időm gondolkodni Tang Soh kolostorában.[/p]
		[p]Néró Rómájába történt leszállásom balesetnek is felfogható, de én lettem a városégés oka. A történelemben vannak feljegyzések a korabeli tűzvészről. A történelem az őrült Néró császárt okolja. Néró viszont a keresztényeket vádolta – vagy mégis egy utazó volt a tűzvész oka, aki az ezerkilencszáz évvel későbbi jövőből érkezett?[/p]
		[p]Tettemmel nem változtattam meg a történelmet – de mi történt volna, ha [em]beleegyezem[/em], hogy fegyvert készítek a római hadsereg számára?[/p]
	</text>
    <victory />
  </p>
  <p id="28">
    <text>
		[p]Az erkély felé pillantottam. Az út még mindig szabad volt, de az erkély jókora távolságra volt. Tudtam, hogy a pisztoly üres, de sok minden megtörténhet, míg odaérek.[/p]
		[p]Már eddig is sokat kockáztattam, de azt gondoltam, még egyszer megérné. Mindnyájan azt hitték, hogy varázsló vagyok. Most eszerint fogok cselekedni.[/p]
		[p]– Úgy legyen – mondtam.[/p]
		[p]Karomat az égnek emeltem, és nagy hangon lassan szavalni kezdtem egy gyermekmondókát a saját nyelvemen.[/p]
		[p]– Ec, pec, kimehetsz…[/p]
		[p]Ahogy szavaltam, hátrálni kezdtem az erkély felé. Mindenki a következő varázslatra várt, így senki sem mozdult. Egészen az erkélyig eljuthattam volna, de elhagyott a bátorságom és futni kezdtem.[/p]
		[p]Az erkély a vártnál magasabb volt. Alattam éppen két ciprusfa állt. Vajon fönnakadnék rajtuk? Mögöttem már kitört a hangzavar, és ekkor hirtelen égető fájdalmat éreztem a bal vállamban. Leugrottam.[/p]
		[p]Faágakon keresztül zuhantam le, de egy darabban értem földet. Bal karomat elöntötte a vér, de a lábam még vitt. A falban láttam egy kaput, és arrafelé futottam.[/p]
		[p]Kiértem a palotából, és egy forgalmas római utcába jutottam. Nem tudtam, hová megyek, csak szaladtam.[/p]
		[p]A domb közelében egy szűk utcákból álló labirintusban találtam magam. Az apró házak többsége egyúttal üzlet is volt, ahol a zöldségtől a cserépig mindent árultak. Rövid pihenőre megálltam egy cipészműhelynél. Azt hittem, még mindig követnek. Messziről még mindig kiabálást hallottam, aztán pedig lónyerítést.[/p]
		[p]Az utcán megbámultak az emberek. Sok vért veszítettem, és a ruhám is csupa vér volt. Azon tűnődtem, milyen messze juthatnék, amikor megragadták a karomat.[/p]
	</text>
    <next id="25"></next>
  </p>
  <p id="29">
    <text>
		[p]Az űrhajó fölért a lépcső tetejére. Most már könnyű lenne az út további részén a templomba vontatni. Attól féltem, hogy esetleg elküldik a segítőket, de a tiszt szemmel láthatólag örült a sok segítő kéznek.[/p]
		[p]Jupiter temploma még nagyobb volt, mint a palotaterem. Üres volt, csak a római isten hatalmas ülő szobra díszítette. A palotateremhez hasonlóan a templomnak is nyitott volt az egyik oldala, magas oszlopok között vezetett az út az erkélyre. Már majdnem teljesen besötétedett, a falon körös-körül fáklyák világítottak.[/p]
		[p]Az űrhajót a talapzatnál hagyták, szinte eltörpült a szobor mellett. Azt vártam, mikor lesz alkalmam rá. hogy beszálljak, de túl sok ember és katona nyüzsgött mindenütt. Éreztem, hogy a lábam megcsúszik a földön, és lenézve egy kis vörös olajtócsát láttam. És mindenütt olajnyomokat. Eresztett az üzemanyagtartály. Azon töprengtem, mennyi üzemanyag folyhatott már el, és hová. Ha nyílt láng kerül a közelébe, a fél várost lángra lobbanthatja![/p]
	</text>
    <next id="32"></next>
  </p>
  <p id="30">
    <text>
		[p]Minden műszer azt jelezte, hogy az űrhajó földet ért, bár a képernyőn semmi sem látszott. Be volt ugyan kapcsolva, de teljesen fehér volt. Próbáltam a fényerőt állítgatni, de semmi sem változott. A környezetmérő műszer azt mutatta: „Megfelelő.” Csak úgy tudhatom meg, hogy mi történt, ha kiszállok.[/p]
		[p]A légkamra külső ajtaja nem mozdult. Mintha beragadt volna. Még egyszer megpróbáltam. Ezúttal, bár nagyon lassan, de elmozdult. Ahogy az első fénysugár beszűrődött, jeges fuvallat csapott meg, a légkamrába kezdett befújni a hó.[/p]
		[p]Csak annyira nyitottam ki az ajtót, hogy ki tudjam préselni magamat rajta. Az űrhajót félig betemette a magas, puha hó.[/p]
		[p]A hófüggöny egyenletesen söpört végig a tájon, így alig láttam. Néha a hófüggöny megszakadt, és egy futó pillantásra látni lehetett, mi van a távolban.[/p]
		[p]Magas hegyek között értem földet – talán a Himaláján, vagy az Andokban, Dél-Amerikában, talán egymillió évvel ezelőtt a múltban, vagy egymillió év múlva a jövőben. A hófüggöny ismét szétnyílt, és megpillanthattam a szemben levő hegy oldalát. Valahol az emelkedő közepén egy épület állt. Jobban láttam volna videokamerával, de azt is betemette a hó. Nagyon egyszerű, nagyon puritán épület volt, mint a tibeti kolostorok. Akármikor épülhetett az elmúlt néhány évezred során. Nem volt rá módom, hogy megtudjam, él-e benne valaki, vagy csak elhagyatott rom. Ha elindulok felé, egyáltalán nem biztos, hogy lesz erőm elvergődni odáig.[/p]
		[p]Visszaszálltam az űrhajóba, és ránéztem az üzemanyag-mutatóra. Nem volt szükségem a számítógépre, hogy rájöjjek, csak annyi üzemanyagom van, amennyivel egy utat tehetek az időben. Válaszút elé kerültem![/p]
        [p class="inlineImage" data-img="30"][/p]
	</text>
    <next id="35">Vagy odamegyek az épülethez.</next>
    <next id="37">Vagy még egyszer utoljára bekapcsolom az időzóna-szabályozót.</next>
  </p>
  <p id="31">
    <text>
		[p]Amikor a keresztények házát elhagytam, nem gondoltam rá, hány óra van, csak azt láttam, hogy kezd sötétedni. Egy másik utca végére értem, és ott a Circus Maximus tetejének hosszúkás körvonalai derengtek fel az ég alján. Mire odaértem, már majdnem sötét volt.[/p]
		[p]Szerencsém volt. A Circust nem őrizték, és eljutottam az arénáig anélkül, hogy bárkivel is találkoztam volna. Szürkületben másként festett, mint amikor utoljára láttam. Nem tudtam biztosan, merre van a folyosó. Több hasonló nyílást fedeztem fel a falban. Körüljártam az aréna szélét, egészen addig, míg föl nem fedeztem az ismerős tárgyakat, amelyekre emlékeztem.[/p]
		[p]Közvetlenül mellettem volt egy nyílás a falban. Belül koromsötét volt, de éreztem, hogy lejt, és a szag is stimmelt.[/p]
		[p]Előrearaszoltam a sötétben, többször is megálltam, hallgatóztam, de nem hallatszott semmi. Ha a ketrec zárva van és tele van oroszlánnal, akkor nincs rá mód, hogy átjussak rajta.[/p]
		[p]Megérintettem a ketrec rácsait. Körbetapogatóztam, és éreztem, hogy a rács még mindig fel van húzva. A ketrec üres volt.[/p]
		[p]Átbújtam a rács alatt, megálltam, és megpróbáltam magam elé képzelni a nyílást. Úgy gondoltam, pont szemben van velem. Óvatosan előrementem, míg meg nem érintettem a szemközti falat. Nem tehettem mást, négykézlábra ereszkedtem, és keresni kezdtem a nyílást. Valami nyálkás tárgyhoz értem a földön, és igyekeztem nem gondolni rá, hogy mi lehet az.[/p]
		[p]Megtaláltam a nyílást, és keresztülpréseltem magam rajta. Már csak két lépés, és megtudom, itt van-e még az űrhajóm. Lábam elernyedt, szédülni kezdtem, de arra még emlékszem, hogy beszálltam az űrhajóba, az üléshez szíjaztam magam, és bekapcsoltam a műszereket.[/p]
		[p]Az utolsó dolog, amire emlékszem az volt, hogy bekapcsoltam az időzóna-szabályozót. Azután elveszítettem az eszméletemet.[/p]
	</text>
    <next id="34"></next>
  </p>
  <p id="32">
    <text>
		[p]Leoldották az űrhajóról a rögzítőköteleket, és fa-görgők segítségével a földre csúsztatták a kocsiról. Épphogy földet ért, amikor hangos robbanás hallatszott, amit hosszabb üvöltő hang követett. Az erkély fölött fehéren, majd sárgán izzott az ég. Az utcán kiabáltak, sikoltoztak.[/p]
		[p]Mindenki az erkélyhez rohant. En a helyemen maradtam, és az olaj nyomot néztem a földön. Jól tudtam, mi történt. Ha a tűz az üzemanyag nyomán terjed, bármelyik pillanatban elérheti a templomot. Ha így lesz, nemcsak az űrhajóm, de mindenki elpusztul.[/p]
		[p]Semmi sem történt. A nyom valahol az úton megszakadhatott. Kinéztem az erkélyre. A sárga ég fakópirosra változott. Láttam az épületekből felcsapó lángokat, és a füstszag a templomba is beszökött. Róma égett![/p]
		[p]Senki nem törődött sem velem, sem az űrhajómmal. A légkamrán keresztül bemásztam és az üléshez szíjaztam magam.[/p]
		[p]Bekapcsoltam a műszereket, és először az üzemanyag-mutatóra pillantottam. A két tartály közül az egyik kiürült, a másik is csak a negyedéig volt tele. Nyilván mindkét tartály megsérült, és még most is folyik az üzemanyag. Kárjelentést kértem a számítógéptől.[/p]
		[p]Nem sérült meg a tartály két egysége, amelyben még mindig van üzemanyag, és több már nem tud elszivárogni. Elegendő üzemanyag maradt a felszálláshoz.[/p]
		[p]Bekapcsoltam az időzóna-szabályozót és a képernyőt. Ahogy figyeltem a képet, láttam, hogy terjed a tűz. A hosszú forró római nyártól kiszáradt fák egyik épületről a másikra továbbították a lángokat.[/p]
		[p]Az időzóna-szabályozó villogó számai megálltak. Még egy utolsó pillantást vetettem Rómára, és választottam.[/p]
        [p class="inlineImage" data-img="32"][/p]
	</text>
    <next id="30">30</next>
    <next id="36">36</next>
  </p>
  <p id="33">
    <text>
		[p]Az üzlet ajtaján wertheimzár volt. Kinyitottam, és kinéztem az utcára. Ameddig elláttam, teljesen üres volt. Miután meggyőződtem róla, hogy az ajtó nem fog mögöttem becsapódni, elindultam a járdán.[/p]
		[p]Egy autó hangját hallottam a távolban, bár még nem láttam. Hirtelen tűnt fel egy távoli utcasarkon. Nagy, fekete dobozra hasonlított. Emlékszem, arra gondoltam, olyan, mintha egy régi gengszterfilmből került volna elő.[/p]
		[p]Az autó befordult, és felém jött az utcán. Ha visszafutok a tisztítóhoz, biztosan meglátnak. Behúzódtam a legközelebbi kapualjba, és vártam, hogy az autó elhaladjon mellettem.[/p]
		[p]Ehelyett fék- és kerékcsikorgást hallottam, nem messze attól a helytől, ahol álltam. Épp jókor dugtam ki a fejemet a kapualjból, hogy lássam: az autó felhajtott a járdára, és éppen a vegytisztító előtt állt meg.[/p]
		[p]Láttam, hogy a járda felőli oldalon lehúzták a hátsó ablakot, és valamit kidobtak rajta. Újabb kerékcsikorgás, majd az autó ismét elindult, és eldü-börgött az utcán.[/p]
		[p]Nem tudtam biztosan, mi történt, de valami azt súgta, hogy maradjak a helyemen. Hangos robbanást hallottam, és láttam, hogy üvegszilánkok szóródnak az utcára. Egy ezredmásodperc sem telt el, és még hangosabb robbanás következett. Az utca túloldalán az összes ablakot kitörte. Tudtam, mi okozta a második robbanást![/p]
		[p]Miután az oroszlánoktól kezdve az őrült császárig mindentől megmenekültem, legnagyobb szerencsétlenségemre a chicagói gengszterháború kellős közepén találtam magam. 1929 volt, és a HETID-program készítői közül sokan még meg sem születtek. Ha visszatérnék a saját időmbe, nagyon öreg lennék – és még a megélhetésemről is gondoskodnom kellene.[/p]
		[p]Egy dologhoz remekül értek: a jövendöléshez![/p]
	</text>
    <victory />
  </p>
  <p id="34">
    <text>
		[p]Amikor magamhoz tértem, láttam a képernyőn, hogy mozog az űrhajó, ám nem az időben, hanem a térben – valahol Róma felett![/p]
		[p]Feltehetőleg megnyomtan az időzóna-szabályozót, mielőtt leállt, de azt már nem láttam, hogy az űrhajó hogyan szabadult ki az oroszlánketrecből anélkül, hogy felrobbant volna. A rómaiak nyilván elkezdték kiásni, de helyettük én fejeztem be a munkát. Kárjelentést kértem a számítógéptől. A JOBB OLDALI ÜZEMANYAGTARTÁLY ELVESZETT. KISEBB KÁROK A LESZÁLLÓMŰBEN.[/p]
		[p]Hova tűnt az üzemanyagtartály a közel egytonnányi nagy erejű robbanóanyaggal? A válasz megjelent a képernyőn. Valahol a város felett láng csapott a magasba, és az alatta levő házakat is elborította. Piros és sárga foltok szökelltek fel a sötétben. Róma égett![/p]
		[p]Mivel egy tartály eltűnt, felhasználtam a maradék üzemanyagot. Az időbe kellett menekülnöm.[/p]
        [p class="inlineImage" data-img="32"][/p]
	</text>
    <next id="30">30</next>
    <next id="36">36</next>
  </p>
  <p id="35">
    <text>
		[p]A hó már nem esett olyan sűrűn. Minden meleg holmit fölvettem, amit az űrhajómon találtam, és elindultam.[/p]
		[p]Annak ellenére, hogy keményen erőlködtem, úgy éreztem, ennél hidegebb helyen még életemben nem jártam. A friss hó lágy és porhanyós volt, gyakran térdig belesüllyedtem. Egy álló órán át lassan lefelé mentem a hegyről, aztán leértem a völgy mélyére, majd megint felfelé kaptattam.[/p]
		[p]Az épület még mindig nagyon távolinak tűnt a hegyoldalon. Ismét erős havazás kezdődött, és hamarosan már nem is láttam túl messzire. Vakon másztam, csak annyit tudtam, hogy felfelé kell mennem.[/p]
		[p]Többször meg akartam állni, pihenni szerettem volna, de tudtam, ha egyszer leülök a hóba, soha többé nem kelek fel. Biztatni kezdtem magam: „Még egy lépést, csak még egy lépést kell megtenned.”[/p]
		[p]Teljesen elveszítettem az időérzékemet. Gondolataim elkalandoztak, és úgy tűnt, már semmi sem fontos.[/p]
		[p]Talán itt ért volna véget minden, ha nem láttam volna meg magam előtt a hóban azt a sötét árnyat. A lábamat már alig éreztem, de az akaraterőm még előrevitt.[/p]
		[p]Sziklába vájt kétszárnyú faajtó előtt álltam, amely a fejem fölé tornyosult. Odatántorogtam, és zsibbadt öklömmel ütni kezdtem. De az öklöm nem adott hangot![/p]
		[p]Követ vagy valami más kemény tárgyat kerestem, de mindenütt csak hó volt. Ha mégis van valaki odabent, mit csináljak, hogy meghallja a dörömbölést?[/p]
		[p]A kapufélfának támaszkodtam, hogy menedéket találjak a szél ellen. Azt gondoltam, itt a vég, amikor épp a fejem fölött megláttam egy lelógó kötelet.[/p]
		[p]Két kézzel megfogtam és meghúztam. Valahol fent mély hangon megkondult egy harang. Addig húztam a kötelet míg végül a kezem nem bírta tartani, aztán térdre estem a hóban.[/p]
	</text>
    <next id="27"></next>
  </p>
  <p id="36">
    <text>
		[p]Mintha szavak tűntek volna fel a képernyőn! Kicsit homályosak voltak, és igazítanom kellett a videokamerán, hogy élesebb legyen a kép. De addig nem tudtam elolvasni a szöveget, amíg rá nem jöttem, hogy fordítva vannak a betűk, ez volt a felirat: „Carlo Vegytisztító Szolgálat.”[/p]
		[p]Ez a kirakatra volt felírva, az űrhajó pedig bent állt az üzletben. Úgy fordítottam a kamerát, hogy az utca szemközti oldalát lássam. A szemben levő üzlet kirakata előtt ez állt: „Drogéria és Fagylaltozó.” Ez Amerika – de vajon melyik évben?[/p]
		[p]Az üzlet mintha zárva lenne. Gondoltam, nyugodtan kiszállhatok az űrhajóból.[/p]
		[p]Az üzlet valóban zárva volt, és az utcán se láttam semmit, sem embereket, sem járműveket. Vasárnap lehetett, vagy egy nyári kora reggel. Elhatároztam, hogy körülnézek a boltnál, hátha találok valami nyomra vezető jelet, ami eligazít, melyik év is ez.[/p]
		[p]Ránéztem az üzlet falai mellett sorakozó öltönyökre és ruhákra. A stílusból arra következtettem, hogy az 1920-as években vagyok. Aztán megláttam a falon lévő naptárt. A Lake Shore-i Húscsomagoló Vállalat adta ki Chicagóban.[/p]
		[p]1929 túl messze volt a saját időmtől ahhoz, hogy arra gondoljak, itt fejezzem be az utazásomat. De fáradt voltam, és pihenni szerettem volna.[/p]
		[p]Az űrhajóban nem alhaltam. Valaki előbb-utóbb elmegy a bolt előtt, és meglátja az időgépet a kirakatban! Az üzletben fülledt meleg volt. Biztos voltam benne, hogy jobban érezném magam, ha nyújtózhatnék egyet a friss levegőn. Még mindig nem láttam senkit sem az utcán.[/p]
        [p class="inlineImage" data-img="36"][/p]
	</text>
    <next id="33">Azon tűnődtem, kimehetnék-e néhány percre a járdára.</next>
    <next id="30">A másik lehetőség az, hogy továbbmegyek, bárhová visz is az űrhajó.</next>
  </p>
  <p id="37">
    <text>
		[p]1481. március 10.[/p]
		[p]Űrhajóm pontosan három hónappal ezelőtt ért földet Firenze városában. Gondosan elrejtettem, és ha valaha is sikerül üzemanyagot készítenem, hozzá, ismét repülni fog.[/p]
		[p]Nem lesz könnyű feladat. A szükséges anyagok nagy részét az elkövetkezendő ötszáz éven belül nem fogják felfedezni.[/p]
		[p]De egy reményem van. Abban a szerencsében volt részem, hogy összebarátkoztam az egyetlen férfival, aki ebben a korszakban él és talán megvan a tehetsége ahhoz, hogy segítsen. Ő a nagy festő, tudós és feltaláló: Leonardo da Vinci.[/p]
		[p]Leonardo nem tudja, hogy a jövőből jövök. Egy napon talán elmesélem neki, de most egyszerűbb, ha azt gondolja, hogy egy távoli földrész a hazám. Azt már tudja, hogy a tudomány számos rejtélyét meg tudom magyarázni és utazásom során sok különös dolgot láttam. Mindennél jobban szeret velem beszélgetni, gyakran hosszú órákon át, és úgy látszik, nem sok időt szentel a festészetnek. A kép, a Királyok imádása, amelyen ideérkezésemkor dolgozott, még mindig nincs befejezve.[/p]
		[p]Ma azokról a gépekről meséltem neki, amelyek úgy tudnak repülni a levegőben, mint a madár, és azokról a hajókról, amelyek a tenger alatt is tudnak úszni. Számos feljegyzést, vázlatot készített, és rajzain úgy jelenik meg a repülő meg a tengeralattjáró, hogy éppen csak felismerhető.[/p]
		[p]Látom már, hogy alaposabb magyarázatot kell adnom. Még mindig nem érti, hogyan repülhet egy gép anélkül, hogy lebegtetné szárnyait. Meg kell mondanom, hogy nekem különösen a tengeralattjáró tetszik, amelyen az evezőlapátok lyukakon nyúlnak ki mindkét oldalon![/p]
		[p]Szeretném neki elmondani, hogy számos feljegyzése, rajza akkor is eljut majd az én időmbe, hajómagam nem is térek oda vissza, de nem tudom, készen áll-e rá, hogy az időbeli utazás elméletét megértse.[/p]
		[p]Még mindig vissza akarok térni saját korszakomba, ezért folytatom a munkát, hogy üzemanyagot készítsek az űrhajómhoz. Ha nem sikerül, azt hiszem, azzal a ténnyel kell vigasztalódnom, hogy énem parányi része tovább él – Leonardo rajzaiban.[/p]
	</text>
    <victory />
  </p>
</content>