<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <next id="background" />
  </p>
  <p id="background" display="Háttér">
    <text>
        [p]1665-ben vagyunk, Londonban, a nagy pestisjárvány évében. Ezrével halnak meg az emberek, de a hírhedt és rettegett kalandor, Vér ezredes most is csak önmagával törődik: gyilkosságtól és emberrablástól sem riad vissza, amikor a szörnyű helyzetet kihasználva megpróbálja kirabolni a Towerban lévő pénzverdét. Bátorságodon, ügyességeden és szerencséden múlik, hogy sikerül-e megakadályoznod a bűntényt![/p]
    </text>
    <next id="1"></next>
  </p>
  <p id="1">
    <text>
        [p]1665 augusztusának végén jártunk, és több mint két hét telt el azóta, hogy London városában kitört a pestis. Sokan haltak meg eddig is, de úgy tűnt, naponta még többen halnak. Mindennap frissen mázolt vörös keresztek jelentek meg azoknak a házaknak a kapuján, ahol felütötte fejét a pestis. A kordélyok minden éjjel az utcákat járták, és elszállították a temetendő holtakat.[/p]
        [p]Ma éjjel azonban nem a kordélyok ébresztettek, hanem az éjjeliőr kiáltozása: – Két óra múlt, derült az éjszaka. – Ahogy az ágyamban a másik oldalamra fordultam, a szomszéd szobából meghallottam apám mozgolódását.[/p]
        [p]Láttam, a küszöbnél beszűrődik gyertyája fénye, ahogy elhalad ajtóm előtt, és hallottam a lépcsőn kopogó lépteit. Mivel sejtettem, mi készül, kimásztam az ágyból, és a sötét folyosón keresztül – gyertyát ugyanis nem mertem gyújtani – átmentem egy üres szobába, amelynek ablaka a ház mögött lévő udvarra nézett.[/p]
        [p]Láttam, hogy apám elhúzza a reteszt a kapun, amely az udvarról a sikátorba vezet. Óvatosan fölemeltem a zár nyelvét, és kitártam az ablakot.[/p]
        [p]Lépések közeledtek a sikátorban, az udvar kapuja kinyílt, majd suttogó szavakat hallottam. Az udvarra és a gyertya fényébe egy asszony lépett, akit én Pöttöm asszonyság néven ismertem. Mögötte óriási termetű férfi jött, vállán nagy, ernyedten lógó, sebtében vászonba bugyolált teherrel. – Az udvaron átvágva követték apámat egy mindig zárva tartott ajtóhoz. A háznak olyan részébe vezetett, ahová tilos volt belépnem. Mindhárman bementek az ajtón, és eltűntek szem elől. A férfi és az asszony hamarosan ismét előjött; a férfi már nem cipelte a csomagot. Kiléptek az udvarról, és hallottam, hogy sietve távoznak a sikátoron.[/p]
        [p]A nyitott ablakon befújó éjjeli szellő egyszerre csak égő kén füstjének fullasztó bűzét hozta. Apám ismét megjelent az udvaron, zsebkendőjét szája és az orra elé szorította. Bezárta az ajtót, majd átment az udvaron, hogy bereteszelje a sikátorra nyíló kaput.[/p]
        [p]Tudtam, itt az ideje visszamennem az ágyamba.[/p]
    </text>
    <next id="2"></next>
  </p>
  <p id="2">
    <text>
		[p]Amikor ismét fölébredtem, sütött a nap. Hálószobám ablakából Mollyt, egyetlen megmaradt cselédünket láttam, amint kancsójával átmegy az úton, hogy tejet vásároljon a tejesasszonytól. Fiatal inasok szaladtak végig az utcán, és egyikük odakiáltotta a többinek, hogy el fognak késni a munkából. Tudtam, hogy nemsokára hat óra lesz.[/p]
		[p]Felöltöztem, és lesiettem a földszintre. Apám már az asztalnál ült, de láttam, hogy keveset evett a hideg ürühúsból meg az osztrigából. Arca szürkés és megviselt volt, én pedig gyanítottam, hogy egész éjjel dolgozott.[/p]
		[p]Fölhajtottam mindennapi adagomat „Sir Walter Raleigh „szíverősítőjé”-ből; ennek a gyógyszernek a pestistől kellett volna engem megóvnia, aztán Molly meleg zabkását és egy csupor friss tejet hozott nekem. Apám keveset beszélt, és én úgy véltem, nyugtalansága nem csupán az alvás hiányából fakad.[/p]
		[p]A pestis kitörése után sok orvos, pap és tehetősebb kereskedő hagyta el Londont. Ahol mi laktunk, a Crippelgate parókiában, közvetlenül a városfal külső oldalánál, már csak apám volt az egyedüli orvos.[/p]
		[p]Két szolgánk hagyott el bennünket, hogy beteg rokonát ápolja. Visszatérésüket meggátolta az a törvény, amely előírta, hogy a pestises házak egész háza népe mindaddig zárassék be, amíg a járvány el nem vonul.[/p]
		[p]Apám megengedte, hogy Londonban maradjak, de nem segíthettem a munkájában. Tudtam, hogy az éjszaka érkezett csomag egy pestises áldozat holtteste, és hogy apám az égő ként a test megtisztítására használta, mielőtt a boncolásnak nekilátott volna. Apám inasát, Richard Tindale-t elvitte a pestis, miután efféle munkákban segédkezett, és apám is csak azért vállalta a kockázatot, mert hitte, hogy így talán rálelhet a rettegett kór gyógyszerére.[/p]
		[p]Látva, hogy végeztem a tejjel és a zabkásával, apám megkérdezte, emlékszem-e barátjára, John Evelyn úrra. Azt feleltem, emlékszem.[/p]
		[p]Akkor megbízásom van a számodra mondta. – Ezt a levelet még ma feltétlenül el kell juttatnod Evelyn úrnak, mert igencsak rászorulok a tanácsára.[/p]
	</text>
    <next id="3"></next>
  </p>
  <p id="3">
    <text>
		[p]Tudtam, hogy Evelyn úr háza a Friday Streeten, a Szent Pál-székesegyház mellett van. Jártam már nála apámmal, de akkor kocsin mentünk. Apám közben távozott otthonról, így Mollyt kérdeztem meg, gyalogszerrel hogyan juthatok oda legkönnyebben.[/p]
		[p]– Elég könnyű odatalálni – mondta Molly –, de apádnak tudnia kellett volna, hogy arrafelé örök állnak az utcákon, és senkit sem engednek tovább, ha nincs megfelelő papírja.[/p]
		[p]Látta, hogy nem értem.[/p]
		[p]– Ide hallgass – magyarázta –, Londonnak nem mindegyik részéi sújtja olyan súlyosan a pestis, mint Cripplegate-et. A Friday Street a St. John's parókiában van, ahol egyelőre még senkit sem ölt meg a ragály. Ezért aztán őröket állítottak az utcák elejére, ök pedig senkit nem engednek át, hacsak nincs az illetőnek olyan igazolása, amely szerint pestistől mentes helyről jött.[/p]
		[p]– De nekem mondtam – kézbesítenem kell ezt a levelet.[/p]
		[p]Molly törte a fejét.[/p]
		[p]– A parókiák gondnokai adnak ilyen igazolványt – mondta –, de Cripplgate-ben nem fognak adni. Aztán ott a békebíró. Mivel ismeri apádat, ő esetleg adhat neked ilyen belépési engedélyt.[/p]
		[p]Én is ismertem a békebírót – Sir Szamár Hugót. Azt beszélték, teljesen őrült, és részegen még inkább az, mint józanon. Nem túl gyakran volt józan.[/p]
		[p]Talán van még egy megoldás – mondta Molly –, bár ezt nem volna szabad elmondanom neked. Vannak, akik bizonyos pénzért árulnak hamis belépési engedélyeket. Barátnőm, Gwynn asszony narancsot áruj az új színház mellett, a Drury Lane-en. Ő vásárolt is egyet Pöttöm asszonyságtól, mégpedig öt schilling ellenében.[/p]
		[p]Pöttöm asszonyság a Hog Lane-en lakott, egy szűk, mocskos utcákból álló negyedben, amelyet mindenki a „Nyomortanya” néven ismert. Azt beszélték, a környék több lakója végezte már a tyburni akasztófán, mint ahány valaha is ágyban halt meg![/p]
		[p]Úgy festett, egy őrült és egy szélhámos között kell választanom, de ha el akartam juttatni a levelet…[/p]
	</text>
    <next id="5">…akkor vagy Sir Szamár Hugót kellett fölkeresnem.</next>
    <next id="9">Vagy a Nyomortanyát.</next>
  </p>
  <p id="4">
    <text>
		[p]Én is kiabálva válaszoltam, mért csakis így lehetett társalogni a kettőnket elválasztó nagy távolságon keresztül. Sir Walter Raleigh szíverősítőjét, feleltem.[/p]
		[p]– Azt nem bírja a gyomrom – mondta Sir Hugó. – Hascsikarást okoz; de most beszélj nekem arról a levélről.[/p]
		[p]Elmondtam, hogy kézbesítenem kell egy levelet a St. John's parókiába, de valaki figyelmeztetett, hogy a belépéshez engedélyre lesz szükségem.[/p]
		[p]Helyesen tájékoztattak mondta Sir Hugó –, de attól tartok, én nem adhatok neked ilyen engedélyt.[/p]
		[p]Úgy látszott, végeztünk is egymással. Megköszöntem, hogy volt kedves fogadni, fogtam a levelemet, és már éppen távozni készültem, amikor kinyílt az ajtó, és a háziszolga lépett be. Átvágott a szobán, és Sir Hugó fülébe súgott valamit.[/p]
		[p]Már indultam kifelé, amikor Sir Hugó visszahívott.[/p]
		[p]– Majd én elküldetem a leveledet – mondta. – Mint a törvény képviselője, fel vagyok hatalmazva, hogy szabadon járjak-keljek a városban, vagy az ügynököm menjen helyettem. Egy küldöncöm várakozik odalent, hogy üzenetemet Newgate-be vigye. Ő majd kézbesíti a levelet.[/p]
		[p]Az ajánlat nagylelkűen hangzott, de én biztosra vettem, hogy valami nincs rendben. Talán azért, mert Sir Hugó oly váratlanul gondolta meg magát, szinte mintha utasították volna, hogy tegyen ajánlatot. Ha a küldönc az a férfi, akit az előcsarnokban láttam, míg várakoztam, akkor még kevésbé tetszik az ajánlat.[/p]
		[p]Gyorsan gondolkodtam. Azt feleltem Sir Hugónak, hogy apám a lelkemre kötötte, én magam adjam át a levelet. Megkérdeztem, esetleg nem kísérhetném-e el a küldöncöt.[/p]
		[p]Ha lehetséges volt egyáltalán, hogy Sir Hugó arca még jobban elvörösödjön, akkor, azt hiszem, ez történt. Nagyon dühösnek látszott, és kijelentette, hogy éppen elég idejét raboltam el. Ha nem kívánom elfogadni levélkézbesítési ajánlatát, akkor ne lopjam tovább az idejét, hanem forduljak máshová a gondjaimmal.[/p]
	</text>
    <next id="8">Se Sir Hugó, se a küldönc nem tetszett nekem, de talán mégis el kellene fogadnom az ajánlatát?</next>
    <next id="6">Ismertem a másik lehetőséget is – azaz, hogy olyasvalaki segítségét kérjem, akiben csöppet sem bízom jobban, mint Sir Hugóban –, Pöttöm asszonyságét!</next>
  </p>
  <p id="5">
    <text>
		[p]Sir Szamár Hugó egy hatalmas házban lakott, amely a cripplegate-i St. Giles templom udvarára nézett, és közel volt apám házához. Nem számítva a temetésre hívó templomi harangzúgást, amelyet nappal és éjszaka egyaránt hallhattunk, az utcák különösen csöndesek voltak. Sok üzlet tartott zárva, gyom nőtt az elhagyott házak kapuja körül, és mindennap egy másik, portékáját kínáló utcai árus kiáltozása maradt el. Minthogy apám betegeket ápolt, ismerőseim inkább átmentek az utca túloldalára, semhogy a közelembe merészkedjenek.[/p]
		[p]Sir Hugó házának kapuját egy háziszolga nyitotta ki. Bemutatkoztam, és elmondtam, mi járatban vagyok. Az előcsarnokban várakoztattak. Láttam, hogy egy másik ember – egy igen furcsa, visszataszító küllemű férfi – is várakozik ott. A puritánok szokása szerint fekete öltözéket viselt, arcán mély nyomokat hagyott a himlő, jobb szemöldökétől állkapcsa vonaláig pedig elhalványult sebhely szelte át az arcát.[/p]
		[p]A háziszolga visszatért, és erősen illatozó rutaágacskát nyomott a kezembe, meg némi mirhát, melyet a számba kellett vennem. Aztán a lépcsőn tágas, szépen bebútorozott szobába vezetett föl, ahol a meleg nap ellenére jókora hasábfák lángoltak a kandallóban, és a levegőt erős gyantaszag töltötte be.[/p]
		[p]Sir Szamár Hugó a tűz mellett ült. Jól megtermett ember volt. Hasa, amely csaknem szétrepesztette aranybrokát mellényét, szinte térdnadrágos lábain nyugodott. Egyik lába köszvényes volt, és bebugyolálva feküdt egy zsámolyon. Sir Hugó kopasz volt, és nem viselt parókát. Vörös, puffadt arcáról csorgott a verejték. Fehér zsebkendővel törölgette szakadatlanul.[/p]
		[p]Vaskos kezével fölemelte a botját, és a tőle legtávolabb eső, a szoba túlsó végében álló székre mutatott. Leültem, és levelemet az asztalra tettem, egyéb iratok mellé. Sir Hugó hirtelen fölkapott két pisztolyt, és mindkettővel a levegőbe lőtt! Jó nagyot ugorhattam ijedtemben a székemben.[/p]
		[p]– A pestis – kiabálta Sir Hugó. – A puskapor segít megtisztítani a levegőt a mérgektől. A te apád mit használ?[/p]
	</text>
    <next id="4"></next>
  </p>
  <p id="6">
    <text>
		[p]Miután közöltem Sir Hugóval, hogy nem szándékom megsérteni őt, de engedelmeskednem kell apám óhajának, távoztam a házból. Amikor kiléptem, a fekete ruhás férfi már nem volt az előcsarnokban. A rutaágacskát visszaadtam a háziszolgának. A mirhát közben már lenyeltem, kellemetlen íz maradt utána a számban.[/p]
		[p]A Hog Lane-hez vezető legrövidebb út a Holbornon át vezetett. Megálltam egy gyümölcsárusnál, és egy narancsot vásároltam, hogy elvegye a számban visszamaradt mirhaízt. Éppen a gyümölcsért fizettem, amikor megpillantottam a fekete ruhás férfit. Valamivel mögöttem volt, de felém közeledett. Emlékeztem rá, Sir Hugó azt mondta, a hírvivő Newgate-be megy.[/p]
		[p]A Pye Cornernél megálltam, és ismét hátranéztem. A férfi még mindig ott volt. Ha Newgate-be tartott volna, már előbb letért volna a Holbornról. Nem vehettem biztosra, hogy engem követ, de azért átmentem az utca túloldalára, és befordultam az egyik szűk sikátorba, arra számítva, hogy majd lerázom. Csakhogy én magam tévedtem el! Amikor ismét szélesebb úthoz értem, láttam, hogy a Cheapside-on vagyok, nem messze a Friday Streettől, de teljesen ellenkező irányban haladok, mint amerre menni akartam. Megfordultam, hogy ugyanazon az úton visszamenjek, ám ekkor az egyik sikátorból a fekete ruhás embert láttam előbukkanni.[/p]
		[p]A Cheapside kissé távolabbi részében jókora máglya égett az utca közepén. Hallottam már, hogy Londonban sok helyütt gyújtanak ilyen tüzet, mert így akarják elűzni a pestis mérgét a levegőből. A tűzről akkora füst szállt föl, hogy nem lehetett átlátni az utca másik oldalára. Belerohantam a füstbe, és amikor már biztos voltam benne, hogy nem láthatnak, a máglya mögé futottam, majd beugrottam az első nyitott ajtón.[/p]
		[p]Sohasem ittam még kávét, de az illatát ismertem, és tudtam, hogy London egyik kávéházában kötöttem ki. Széles faasztalok körül férfiak ültek, mindenfelől nevetés és vita hallatszott. Az egyik falnál tűz égett, rajta egy üstben víz forrt. A tűz előtt mindenféle formájú és méretű edény sorakozott, ezekben volt a kávé. Két fiú járkált az asztalok között, és a gőzölgő edényekből öntögetett a csészékbe.[/p]
	</text>
    <next id="7"></next>
  </p>
  <p id="7">
    <text>
		[p]A hozzám legközelebb ülő két férfi vitája hirtelen hevessé vált. Kiabáltak, aztán az egyik a másik arcába löttyintette a kávéját. Attól féltem, verekedés törhet ki és belekeveredhetek, ám ekkor karon ragadott egy fiatalos küllemű férfi, és behúzott egy csöndes sarokba.[/p]
		[p]– Hát te mit keresel itt? – kérdezte. – Csak nem a hollandokkal vívott háborút vagy talán a nemzet pénzügyi helyzetét kívánod megvitatni?[/p]
		[p]Miközben ezt mondta, rám hunyorított. Azt feleltem, egyiket sem; elmondtam, hogy úgy vélem, követ valaki és üldözőm elől menekülve kellett ide bemenekülnöm.[/p]
		[p]– Nem látszol se tolvajnak, se gyilkosnak – mondta a férfi. – Ugyan miért akarna téged bárki is üldözőbe venni?[/p]
		[p]Úgy éreztem, bízhatom benne, és elmeséltem neki a történetemet.[/p]
		[p]– Akkor most már nem kell nyugtalankodnod – mondta ő. – Evelyn úr nekem is barátom, elvezetlek a házához.[/p]
		[p]– Van belépési engedélye? – kérdeztem.[/p]
		[p]– Nincs – válaszolta –, de akárcsak Sir Szamár Hugó barátodnak, nekem is felhatalmazásom van a szabad közlekedésre. Nevem Pepys – Samuel Pepys. A Királyi Flotta szolgálatában állok.[/p]
		[p]Amikor ismét az utcára léptünk, színét se láttam a fekete ruhás férfinak. Pepys úr elkísért Evelyn úr Friday Street-i házába, és ott végre átadhattam a levelemet.[/p]
		[p]Evelyn úr, miután megtudta, ki küldte a levelet, és hogy apám saját szavai szerint „igencsak rászorul a tanácsára”, megkért, hogy várjak, amíg elolvassa, hátha azonnali válasz szükségeltetik.[/p]
		[p]Feltörte a levél pecsétjét, és elolvasta; aztán újra elolvasta. Nyilvánvaló értetlenséggel nézett rám.[/p]
		[p]– Biztos vagy benne, hogy apád nekem szánta ezt a levelet? – kérdezte.[/p]
		[p]Azt mondtam, biztos. Megkérdezte, tudok-e olvasni. Azt feleltem, nagyon is jól tudok. Ideadta a levelet. A Puddle kikötőből, egy hajótársaságtól származott, és ezúton erősítette meg két afrikai oroszlán és harminc strucc megérkezését.[/p]
		[p]Tudtam már, mi történt. Rossz levelet kaptam föl Sir Hugó asztaláról! Mit tegyek?[/p]
	</text>
    <next id="12">Visszamenjek Sir Hugóhoz?</next>
    <next id="10">Vagy előbb meséljem el apámnak, hogy mit csináltam?</next>
  </p>
  <p id="8">
    <text>
		[p]Miután úgy döntöttem, elfogadom Sir Hugó ajánlatát, távoztam a házból, de kifelé menet még visszaadtam a rutaágacskát a háziszolgának. A mirhát közben már lenyeltem, bár a számban még most is ott volt kellemetlen íze.[/p]
		[p]Egy narancsárus asszonyt láttam az utcasarkon, és odamentem, hogy vegyek magamnak némi gyümölcsöt, abban reménykedve, hogy az talán elveszi a mirha ízét. Éppen fizettem az asszonynak, s ekkor vettem észre, hogy a fekete ruhás férfi, akit Sir Hugónál láttam, ott megy az utca túlsó felén.[/p]
		[p]Befordult a Holbornra, amit én különösnek találtam, mert se Newgate-be, se a St. John's parókia felé nem az volt a leggyorsabb út. Arra gondoltam, akár követhetném is.[/p]
		[p]A férfi sietősen szedte a lábát, úgyhogy időnként futnom kellett, nehogy szem elől veszítsem. Addig a pontig akartam követni, ahol el kell hagynia a Holbornt, ha tényleg Newgate-be igyekszik.[/p]
		[p]A férfi nem tért le az útról. Közben már elhagytuk a Pye Cornert, és átkeltünk a Fleet folyón. Újabb tíz percen belül elértük a St. Giles in the Fields negyedet, és én megpillantottam a templomtornyot meg a toronyórát.[/p]
		[p]A férfi a Hog Lane felé igyekezett. Nem mertem túl közel lopódzni, nehogy meglásson, de az utcák olyan üresek voltak, hogy úgy véltem, aligha veszíthetem szem elől. Nem számoltam a Hog Lane-nel. Ott aztán hatalmas tömegbe csöppentem, amely a két egymással szomszédos kocsma előtt verődött össze. A férfiak kihozták söröskorsóikat, és az utcán birkózó két nőszemélyt nézték. A nők ökölbe szorított kézzel verekedtek, akár a bokszolók, ugyanis mindketten egy-egy félkoronást tartottak a markukban, és az lesz majd a vesztes, aki először ejti el a pénzét. Mivel nem kaparhatták ki egymás szemét, és nem téphették ki egymás haját sem, az ilyen harc hosszú ideig is eltarthatott. Átfurakodtam a tömegen, de már tudtam, nyomát veszítettem a férfinak, akit eddig követtem. Úgy gondoltam, ezzel apám levelét is elveszítettem.[/p]
	</text>
    <next id="10">Menjek haza, és mondjam el neki, mi történt?</next>
    <next id="11">Írhat egy másik levelet, de annak eljuttatásához továbbra is belépési engedélyre lesz szükségem. Vagy mivel úgyis közel járok a Nyomortanyához, keressem föl Pöttöm asszonyságot?</next>
  </p>
  <p id="9">
    <text>
		[p]A Hog Lane egy másik St. Giles egyházközségében, a St. Giles in the Fields negyedben volt. A leggyorsabb út apám házából a Smithfield piacon keresztül vezetett, a Holborn pedig innen egyenest a Hog Lane-hez vitt.[/p]
		[p]Nem számítva a temetésre hívó templomi harangzúgást, amelyet nappal és éjszaka egyaránt hallhattunk, az utcák különösen csöndesek voltak. Sok üzlet tartott zárva, és gyom nőtt a pestis kitörése óta elhagyott házak lépcsőin. Már alig-alig lehetett hallani azoknak a kiáltozását, akik egykor az utcán árulták portékájukat. Minthogy apám betegeket ápolt, barátaim inkább átmentek az utca túloldalára, semhogy a közelembe merészkedjenek.[/p]
		[p]Piaci nap volt, de még a Smithfield piac is csaknem kihaltnak látszott. Hirtelen mégis toprongyos utcagyerekek csoportja vett körül, azt kántálva, hogy ők a „Fekete Őrség”. Fél penny ellenében fölajánlották, hogy elmondják visszafelé a Miatyánkot, vagy elsorolják az égtájakat. Úgy véltem, megér fél pennyt, ha azzal megszabadulok tőlük.[/p]
		[p]A Hog Lane-re érve férfiak és nők tömegébe ütköztem, akik a két kocsma előtt, az utcán ittak. Az egyik kocsma kakasviadallal csalogatott. Hogy alul ne maradjon, a másik kocsma egy billingsgate-i bokszolónővel dicsekedett, aki tíz fontot ajánlott föl, ha egy másik nő becsületes harcban le tudja győzni.[/p]
		[p]Fölismertem a tömegben álló egyik férfit. Fekete ruhája kiemelte a többiek közül, és láttam a sebhelyét is, amely jobb szemöldökétől álla vonaláig szelte át az arcát. Már sokszor láttam ezt az embert; rendszerint akkor, amikor belépett Sir Szamár Hugó házába, vagy távozott onnan.[/p]
		[p]Egyszerre csak eltűnt. Fogalmam se volt, mi dolga lehet arrafelé, nekem viszont meg kellett találnom Pöttöm asszonyságot. Zsebembe csúsztattam a kezem, hogy ellenőrizzem, a levél még megvan. De eltűnt! Csakis azok a gyerekek, a „Fekete Őrség” tagjai vehették el, akik a Smithfield piacnál körülvettek.[/p]
	</text>
    <next id="10">Haza is mehettem.</next>
    <next id="11">Ha apám egy másik levelet írna, akkor is belépési engedélyre volna szükségem ahhoz, hogy kézbesítsem. A Hog Lane-en vagyok. Most rögtön megkeressem Pöttöm asszonyságot?</next>
  </p>
  <p id="10">
    <text>
		[p]Már elértem a White Cross Street sarkát, és majdnem ismét otthon voltam apám házában, amikor nagy sebességgel felém közeledő hintót pillantottam meg. Csak azért menekülhettem meg attól, hogy a lovak rám tiporjanak vagy halálra zúzzanak a kerekek, mert szorosan a falhoz simultam.[/p]
		[p]A hintón nem volt semmiféle jelzés, az ablakait függöny fedte, és a kocsis arcát sem láthattam. Kalapját mélyen a szemére húzta. kabátja gallérját pedig a füléig felhajtotta, mintha tél lenne.[/p]
		[p]Nem sérültem meg, de nagyon megijedtem. Házunkhoz érve a kaput nyitva találtam. Molly kiszaladt az előszobába, s amint megpillantott, ömleni kezdett a könnye. Olyan hevesen zokogott és jajveszékelt, hogy egy szót sem értettem abból, amit mondani próbált.[/p]
		[p]Kitámogattam a konyhába, ahol azonnal elájult. Csak akkor volt képes ismét megszólalni, amikor libatollat égettem az orra alatt, és belekényszerítettem két pohárral apám fűszerborából.[/p]
		[p]Elment a piacra, hogy egy kappant és friss zöldséget vásároljon. Amikor hazaért, három embert talált a házban. A férfiak azt mondták, apám megkapta a ragályt, és el kell vinni a pestisesek ispotályába. Molly kérte, hadd láthassa apámat, de azok megtagadták a kérést, és bezárták Mollyt a konyhába.[/p]
		[p]Molly dulakodás zaját és apám kiáltozását is hallotta. Látta, hogy a férfiak közül ketten tüzet gyújtanak az udvaron, és ezt-azt elégetnek rajta. Ezeket a dolgokat a háznak abból a részéből hordták ki, amelyet apám rendszerint zárva tartott, és ahová nekünk tilos volt belépni.[/p]
		[p]Amikor a férfiak távoztak, Molly a konyhaablakon keresztül kimászott az udvarra, és az udvari ajtón át, amely nem volt már bezárva, visszajött a házba. A férfiak eltűntek, akárcsak apám. Molly azt mondta, egy hintón látta Őket elmenni.[/p]
		[p]Nem kételkedtem benne, hogy ugyanaz a hintó volt, amelyik csaknem elütött. Továbbá éppen eleget tudtam ahhoz a pestisről, hogy biztos legyek benne, a reggeli óta eltelt néhány óra alatt apámon nem ütközhettek ki a kór jelei. Apámat elrabolták![/p]
	</text>
    <next id="14"></next>
  </p>
  <p id="11">
    <text>
		[p]A Nyomortanya sokkal rosszabb hely volt, mint amilyenre számítottam. Á falakhoz simultam, mert féltem, hogy rám önthetik egy éjjeliedény tartalmát egy utca fölé kiugró emeleti ablakból. Cipőm sok helyen belesüppedt a mocsokba meg a földön rothadó ételmaradékba, mert se macska, se kutya nem volt, hogy a tisztogatást elvégezze. Mivel az volt az általános hit, hogy ezek az állatok terjeszthetik a kórt, minden elpusztított kutyáért két pennyt, a macskákért pedig egy pennyt adtak.[/p]
		[p]Hét-nyolc éves forma fiú ült az utcán, egy hordó tetején, és olyan nagy pipát szívott, amilyet még nem is láttam. Megkérdeztem tőle, ismeri-e Pöttöm asszonyságot. Azt felelte, ismeri, az asszonyság a szappanfőző udvara fölött lakik, és egy pennyért oda is vezet. Ráálltam.[/p]
		[p]A fiú megmutatta hatalmas pipáját, és elmesélte, hogy apja éjjelente az utcákat járja, és összeszedi a halottakat. Azt mondta, a pipa igazi „pestispipa”, mert különlegesen hosszúra készítették, hogy megvédje azokat, akik szállítják vagy temetik a pestis áldozatait.[/p]
		[p]Az utcákon rothadó hulladék bűzéhez hirtelen avas zsír szaga társult. Tudtam, közel kell járnunk a szappanfőző műhelyéhez. A fiú átvezetett egy szűk bejáraton.[/p]
		[p]Az udvar szélén körös-körül faggyúval teli hordók, fahamut és meszet tartalmazó zsákok sorakoztak. Középen számos nagy fémkád tartalma bugyogott a lángoló szén fölött, noha úgy tűnt, senki sem ügyel rájuk.[/p]
		[p]A fiú elmagyarázta, hogy a szappanfőző nem járhat messze; s hogy szegény ember belei bizony rossz állapotban vannak, mert mindig kóstolással kénytelen ellenőrizni, elkészült-e már a szappan. Átvágtunk az udvaron, majd az épületbe lépve sötét, szűk lépcsőn követtem a fiút fölfelé.[/p]
		[p]A lépcső tetejére érve a fiú megzörgetett egy ajtót, s mivel senki sem válaszolt, belökte. A szoba sötét volt, gyér bútorzattal, és ugyanolyan rossz szagot árasztott, mint odakint az utca. A fiú azt mondta, itt lakik Pöttöm asszonyság, várjak. Odaléptem az ablakhoz, hogy kinyissam, mert azt reméltem, sikerül kissé kiszellőztetni a rossz szagot. Az ablakból az udvarra láttam. Az egyik jókora kádban, a bugyogó massza tetején egy pár cipő lebegett![/p]
	</text>
    <next id="15"></next>
  </p>
  <p id="12">
    <text>
		[p]Pepys úr felajánlotta, hogy elkísér egy darabon. Azt mondta, a cheapside-i parókakészítőjéhez megy új parókát vásárolni magának – részben azért, mondta, mert így ünnepli meg, hogy eddig ép bőrrel megúszta a pestist, részben pedig azért, mert igen olcsón lehet most parókát kapni. Megkérdeztem, nem azért van-e így, mert olyan sokan hagyták el a várost.[/p]
		[p]– De igen – mondta Pepys –, és azért is, mert sokan firtatják a haj eredetét, amelyből a parókák készülnek. Addig rendben volna, hogy az ember halottak haját viseli. De az már egészen más, ha azok esetleg éppen pestisben haltak meg.[/p]
		[p]Megkérdeztem, őt nem nyugtalanítja-e ez.[/p]
		[p]– De még mennyire válaszolta. – Megveszem a parókámat, de addig nem fogom viselni, amíg úgy nem ítélem, hogy minden pestisméreg távozott már belőle.[/p]
		[p]A Cheapside-on elváltam Pepys úrtól, és folytattam utamat Sir Szamár Hugó háza felé, vissza a Jewin Streetre. Amint a Jewin Streetre értem, az utca végén megpillantottam a feketébe öltözött férfit. A kocsiúton állt, és beszélgetett valakivel, akit nem ismertem föl. Még akkor is ott volt, amikor Sir Hugó házához értem és kopogtattam.[/p]
		[p]Az ajtót nyitó háziszolga nem az volt, akit korábban már láttam. Elmondtam, hogy aznap már jártam ott egyszer, és valószínűleg másik levelet vettem el Sir Hugó asztaláról.[/p]
		[p]A szolga azt felelte, semmit sem tud az ügyről. Sir Hugó elhajtatott, és könnyen meglehet, hogy estig nem is tér haza. A másik szolga ugyancsak házon kívül teljesít valamilyen megbízást. Megkérdeztem, nem mehetnék-e be magam megkeresni az otthagyott levelet, de a szolga ezt nem engedte meg, és kijelentette, hogy senkit sem bocsáthat be a házba, amíg Sir Hugó haza nem jön.[/p]
		[p]A fekete ruhás férfi járt az eszemben. Ha a rossz levelet vittem el, esetleg éppen ezért követett. Átfürkésztem az utcát, ahol az imént még láttam azt az embert, de az utca most kihalt volt.[/p]
	</text>
    <next id="10">Visszamehetek apám házába.</next>
    <next id="11">Írhat egy másik levelet, ezúttal azonban nem számíthatok Pepys úr segítségére, ha el akarom juttatni. Továbbra is szükségem lesz belépési engedélyre. Először keressem föl inkább Pöttöm asszonyságot?</next>
  </p>
  <p id="13">
    <text>
		[p]A kéményre mutattam, és megkértem a fiút, menjen ő előre. Majomügyességgel mászott, de a kémény amúgy is széles volt, jó sok kapaszkodóval a kéznek meg a lábnak, hogy egy kéményseprőinas is kitisztíthassa. Mivel a ház fölső részén volt, nem építették túl magasra, s még mielőtt meghallottam volna lentről a kopogtatást, már ki is jutottunk a tetőre.[/p]
		[p]Hallottam, hogy nyílik az ajtó, lépések koppannak a szobában, majd megszólal a feketeruhás.[/p]
		[p]– El is felejtettem mondta –, hogy semmi szükség kopogtatásra. Tudjuk, hogy e szoba úrnője most éppen fürdőt vesz odalent a műhelyben.[/p]
		[p]Nevetés tört ki, aztán az „ezredes”-nek szólított férfi hangját hallottam.[/p]
		[p]– Abból ítélve, amit erről a. Pöttöm asszonyságról hallok mondta –, alighanem tisztábban végezte, mint ahogy megérdemelte volna.[/p]
		[p]Ismét nevettek, majd újra az ezredes beszélt.[/p]
		[p]– Elég a tréfából. Mi van a többivel? A feketeruhás válaszolt.[/p]
		[p]– Az orvost elhozták a házából, a testet pedig, amelyet éppen boncolt, elpusztítottuk. Az orvos olyan helyre került, ahol nem fogják megtalálni. Csak egy cseléd volt a házban, az pedig azt hiszi, a gazdáját ispotályba vitték, mert megkapta a ragályt. A szappanfőző semmi olyat nem tud, amivel árthatna nekünk. Ő aztán nem hívná segítségül a törvényt, és beszélni sem tud.[/p]
		[p]– És mi van a gyerekkel ? – kérdezte az Ezredes.[/p]
		[p]– Mindenütt ott vannak az embereim, ahol az orvos fia fölbukkanhat. Azt hittem, esetleg itt találjuk, de még ma meglesz a gyerek. Jacob itt marad a műhelynél, ha mi elmegyünk.[/p]
		[p]Rémülten ébredtem rá, hogy apámról és rólam beszélnek! Mi történt apámmal? A férfiak kimentek a szobából, és hamarosan láttam őket eltűnni az utcán. A harmadik férfi nem ment velük. Bizonyára ő Jacob, aki majd „itt marad a műhelynél”. Nem gubbaszthattunk a tetőn mint két varjú. Megkérdeztem a fiútól, hogyan juthatnánk le most azonnal.[/p]
		[p]– Sehogy – válaszolta –, csak úgy, ahogy idejöttünk; azt az utat azonban most őrzi valaki![/p]
	</text>
    <next id="16"></next>
  </p>
  <p id="14">
    <text>
		[p]Molly még mindig túlságosan föl volt dúlva, így nem sok hasznát vettem. A saját kútfőmből kellett ötletet merítenem. A hintó, amellyel apámat elvitték, nyilván már messze jár. Sok ispotály létezett, ahová a pestiseseket szállították. Apám akármelyikben lehet, de talán egész máshová vitték.[/p]
		[p]Molly azt mesélte, tüzet gyújtottak az udvaron. Mindenekelőtt arról kellett meggyőződnöm, hogy a tűz nem terjed tovább, és nem égeti föl körülöttünk a házat.[/p]
		[p]Amikor az udvarra értem, a tűz még lángolt, bár elég messze volt a háztól ahhoz, hogy ne jelenthessen veszélyt. Azon töprengtem, vajon miért gyújtották ezt a tüzet, és mit égettek el rajta. Nem kellett sokáig keresnem a választ. Ahogy körüljártam, a széleken felgyűlt hamuban elszenesedett emberi láb maradványait pillantottam meg![/p]
		[p]Amíg a sikoltását meg nem hallottam a hátam mögött, észre sem vettem, hogy Molly is lejött az udvarra.[/p]
		[p]– Az Úr legyen irgalmas! visította. – Megégették a gazdát![/p]
		[p]Biztosra veszem, nyugtattam, hogy nem így történt. A ház tiltott részébe vezető ajtó felé néztem. Nyitva volt. – A pestis egyik áldozatának a testét hozták ide az éjjel. Őt vetették tűzre.[/p]
		[p]Elindultam a nyitott ajtó felé. Molly tétovázott.[/p]
		[p]– Gyere – mondtam. – Akárcsak nekem, neked is tudnod kell, mit csinált itt apám.[/p]
		[p]– Még álmodtam is róla – válaszolta Molly –, de látni sosem kívántam.[/p]
		[p]Belépett utánam az ajtón. Széles, vérfoltos asztal állt odabent, de holttest nem volt. A helyiséget körülvevő polcok és padok még most is meg voltak pakolva üvegekkel, edényekkel és ijesztő külsejű fém szerszámokkal. Ugy látszott, nem csináltak nagy rendetlenséget, bár szemlátomást könyveket és bútorokat használtak föl, hogy tüzet gyújtsanak az udvaron. Akárkik jöttek is hozzánk, céljuk legalábbis részben a holttest megsemmisítése volt.[/p]
		[p]Meg kellett találnom apámat, de először segítséget kellett keresnem.[/p]
	</text>
    <next id="17">Két lehetőségre gondoltam; apám barátjára, Evelyn úrra.</next>
    <next id="18">Vagy arra az asszonyra, aki a testet hozta az éjjel, vagyis Pöttöm asszonyságra.</next>
  </p>
  <p id="15">
    <text>
		[p]A habzó folyadék felszínén bukdácsoló cipők olyan mulatságos látványt nyújtottak, hogy csaknem elnevettem magam. Aztán nagy rémületemre láttam, hogy valami más is fölbukkan. Bár a húst részben lenyúzta róla a forrásban lévő, maró folyadék, ez a valami továbbra is felismerhető, emberi kéz volt![/p]
		[p]Már éppen megemlítettem volna a fiúnak, aki idáig kísért, amikor három férfi lépett az udvarra. Egyikük a fekete ruhás, sebhelyes arcú férfi volt. A másik kettőt nem ismertem. Nagydarab, durva küllemű ember volt az egyik. A harmadiknak ugyanolyan gazemberképe volt, mint a másik kettőnek, de elegáns és divatos öltözéket viselt. A nyitott ablakból nem sokat hallhattam hármuk beszélgetéséből, de azt hallottam, hogy a feketeruhás „ezredes”-nek szólítja a jól öltözött férfit.[/p]
		[p]Odahívtam a fiút az ablakhoz, és megkérdeztem, ismeri-e valamelyiküket. A fejét rázta, és azt felelte, a szappanfőző nincs köztük.[/p]
		[p]A három férfi az ajtó felé indult, amelyen át mi is beléptünk az épületbe. Gondolkoznom kellett, mit tegyek. Tudtam, hogy egy holttest van az egyik fortyogó kádban. Azt is tudtam, hogy a feketeruhásnak valami módon köze van Sir Szamár Hugóhoz, a békebíróhoz. Talán nincs is nála megfelelőbb személy, akinek jelenthetném a látottakat. Egyik embert sem találtam rokonszenvesnek, de a jólöltözöttet „ezredes”-nek szólították, és igaz, hogy külleme kellemetlen benyomást keltett, de a beszéde nyájasnak tűnt.[/p]
		[p]Haboztam, hiszen ha magamra vonom a figyelmüket, akkor jelenlétemet is meg kell indokolnom. Megkérdeztem a fiút. máshogyan is ki lehet-e jutni az épületből.[/p]
		[p]– A kéményen át – válaszolta. – Az a férfi, aki Pöttöm asszonyság előtt lakott ebben a szobában, kvéker prédikátor volt. Ha érte jöttek, hogy letartóztassák a prédikációi miatt, gyakran a kéményen át szökött el.[/p]
		[p]Kíváncsi voltam, mi lett a prédikátorral.[/p]
		[p]– A Newgate-i börtönben ül – így a válasz. – Egyszer olyankor jöttek érte, amikor égett a tűz a kandallóban. Bizony megadta magát, mert alaposan megperzselődött a hátsó fertálya.[/p]
		[p]Lépéseket hallottam a lépcső felől.[/p]
	</text>
    <next id="20">Várjak, és beszéljek velük?</next>
    <next id="13">Vagy kövessem a prédikátor példáját, és fölmásszak a kéménybe?</next>
  </p>
  <p id="16">
    <text>
		[p]Meg kellett tudnom, mi történt apámmal. A fiú olyan fiatal volt, hogy nem voltam biztos benne, megérti-e, de azért elmeséltem neki mindent, amit tudtam, és elmagyaráztam, hogy apám meg én talán igen nagy veszélyben vagyunk.[/p]
		[p]Várnunk kell – mondta a fiú. A St. Giles templom toronyórájára mutatott. – Ha már elmúlt kilenc óra és a nagymutató lefelé mutat, a műhelynél őrködő ember el fog menni. Megkérdeztem, honnan tudja.[/p]
		[p]– Akkor van a takarodó ~ válaszolta –, azok viszont, akiket a házukba zártak a pestis miatt, ilyenkor jöhetnek ki az utcára. Lesznek olyanok is közöttük, akik tényleg betegek. Az őr nem fog ott maradni a műhelynél, mert fél, hogy találkozik velük.[/p]
		[p]Ügy véltem, a fiúnak igaza lehet, de a takarodóig még sok idő volt hátra. A tetőt néztem. Egy másik kémény is volt, nem messze onnan, ahol ültünk. A fiú látta, hová nézek, és megrázta a fejét.[/p]
		[p]– Abban a házban pestis van – mondta. – Odalent beszögezték az ablakokat, és az ajtónál őr áll.[/p]
		[p]Feléje fordultam, és már éppen meg akartam kérdezni, egészen biztos-e benne, hogy máshogyan nem tudunk lemászni, amikor azt láttam, hogy a fiú a tető gerince mentén a ház széle felé kapaszkodik, ahonnan a szappanfőző műhelyére lehetett látni.[/p]
		[p]Láttam, hogy valamit ledob, aztán a tetőhöz lapul. A követkető pillanatban már kúszott is visszafelé.[/p]
		[p]– Ha szerencsét akarsz próbálni – mondta –, van rá egy lehetőség, hogy mindketten lejussunk innen.[/p]
		[p]A terv egyszerű volt. Én visszamászom a kéményen át a szobába, lemegyek a lépcsőn, és várok az udvarra nyíló ajtónál. A fiú a tető szélére kúszik, és tetőcserepeket dobál a fémkádakra. A műhely bejáratát őrző férfi erre odamegy megnézni, mi folyik ott. Ki kell várnom az alkalmat, amikor kilopózhatok az udvarból. Megkérdeztem a fiútól, ő hogyan fog megszökni.[/p]
		[p]– Én kéményseprőinas leszek – mondta –, aki véletlenül rossz kéményen ereszkedett le. Engem senki sem keres, nem fognak megállítani.[/p]
		[p]Tudtam, a kockázat nagyobb, mint amekkorának első hallásra tűnik. Nem foghatnak el.[/p]
	</text>
    <next id="21">Vállaljam a kockázatot?</next>
    <next id="19">Vagy megvárjam a takarodót?</next>
  </p>
  <p id="17">
    <text>
		[p]Nem volt belépési engedélyem, hogy Evelyn úr házáig jussak, de most már borzasztóan sürgős volt a dolog. Magamhoz vettem valamennyit apám pénzéből, reménykedve, hogy megvesztegethetem az egyik utcai őrt, vagy legalább rábírhatom, hogy vigyen el egy üzenetet Evelyn úrnak.[/p]
		[p]Mivel így ítéltem biztonságosabbnak, apám házát az udvari kapun át hagytam el, amely a sikátorra nyílt. Alig tettem néhány lépést a sikátorban, amikor hátulról durván megragadtak. Küzdöttem, de hiába. A férfi, aki fogva tartott, egy kis üvegből folyadékot erőltetett le a torkomon. Éreztem, hogy elgyengülnek a tagjaim, a fejem is kóvályogni kezdett, aztán már semmire sem emlékeztem.[/p]
		[p]Amikor magamhoz tértem, idegen, szegényesen bebútorozott szoba padlóján feküdtem. Megpróbáltam kinyitni az ajtót, de az kulcsra volt zárva. Az ablakhoz léptem. Leláttam az udvarba. Körös-körül zsákok és hordók sorakoztak, középen pedig, az égő szén fölött nagy fémkádakban forrt, bugyborékolt valami. Tudtam, egy szappanfőző műhelyét látom, és éppen azon töprengtem, hol lehetek, amikor hangot hallottam.[/p]
		[p]– Ide süss![/p]
		[p]A szoba üres volt. Úgy tűnt, a hang a kéményből jön! Átvágtam a szobán, bebújtam az üres kandallóba, és fölnéztem. Fényes négyszögbe foglalva egy fiúcska szurtos arcát pillantottam meg a fejem fölött.[/p]
		[p]– Gyere föl – mondta. – Könnyű. Rengeteg kapaszkodót találsz kezednek-lábadnak.[/p]
		[p]Úgy véltem, nem sok választásom van. Nem ment olyan könnyen, ahogy a fiú állította, de fölértem, ö pedig kisegített a tetőre.[/p]
		[p]– A szobában voltam, amikor téged idehoztak – magyarázta a fiú. – Pöttöm asszonyságot kerestem, aki abban a szobában lakott.[/p]
		[p]Fölfigyeltem rá, hogy a fiú azt mondta, „lakott”.[/p]
		[p]– Nem volt olyan szerencsés, mint te – folytatta a fiú. – Ugyanazok, akik téged idehoztak, elvágták a torkát, a testét pedig belenyomták az egyik fémkádba, lent az udvaron.[/p]
		[p]– Máshogyan is lejuthatunk innen? – kérdeztem.[/p]
		[p]A fiú a fejét rázta.[/p]
		[p]– Ki tudnám nyitni az ajtót, de azok az emberek őrt állítottak a műhely bejáratához.[/p]
	</text>
    <next id="16"></next>
  </p>
  <p id="18">
    <text>
		[p]A Hog Lane nem volt nagyon messze apám házától. Amikor odaértem, jókora tömegbe ütköztem. Két kocsma is működött az utcában, s mivel nagy forróság volt aznap, sokan odakint itták a sörüket. Kérdezősködtem, ismerik-e Pöttöm asszonyságot, de senki sem ismerte. Legtöbben azt felelték, hogy idegenek, és csak az egyik kocsmában rendezett kakasviadalra jöttek. Kérdezősködjek a Nyomortanyán belül.[/p]
		[p]A negyed rémesebb helynek bizonyult, mint amit el tudtam volna képzelni. Az utcák sötétek voltak, a házak felső szintje pedig jócskán a kövezet fölé nyúlt, úgyhogy az egymással szemközti épületek csaknem összeértek. Bűzös hulladék rothadt a földön, a kövezet közepén futó nyílt csatorna pedig már teljesen eldugult.[/p]
		[p]Az egyik sikátor sarkán alig hét-nyolc éves fiúcska ült egy hordón, és a legnagyobb pipát szívta, amit valaha is láttam. Azt mondta, az apjáé; az apja pedig azok közül való, akik éjjelente kordéllyal járják a város utcáit, és összeszedik a holtakat. A pipa „pestispipa” volt, mert jó nagyra készítették, hogy több dohány férjen bele, és jobban óvjon a fertőzéstől.[/p]
		[p]A fiú ismerte Pöttöm asszonyságot. A hölgy a szappanfőző műhelye fölött lakott. Egy penny fejében a fiú elvezetne engem hozzá.[/p]
		[p]Szűk bejáraton keresztül jutottunk el a műhelyhez. Faggyúval telt hordók, fahamut és meszet tartalmazó zsákok álltak a falak mellett. Középen óriási fémkádakban forró folyadék habzott és bugyborékolt széntüzek fölött. Füst és avas zsiradék szaga terjengett.[/p]
		[p]Nyomát se láttuk a szappanfőzőnek. A fiú átvezetett az udvaron egy meredek, szűk lépcsősorra nyíló ajtóhoz. Utánamentem a lépcsőn. Odafönt újabb ajtó volt, a fiú halkan kopogtatott. Mivel senki sem válaszolt, belökte az ajtót.[/p]
		[p]A szoba kicsi volt, és alig állt benne bútor. Az udvarra néző apró ablaknál három férfi állt. Háttal álltak nekem, de egyikükben fölismertem a feketeruhást. A második nagydarab, durva fickó volt. A harmadik divatos öltözéket viselt, és hallottam, hogy a bumfordi alak „ezredes”-nek szólítja.[/p]
	</text>
    <next id="20"></next>
  </p>
  <p id="19">
    <text>
		[p]Két óra telt el, és a szemközti ház tetején mocorgás támadt. A tető túloldala felől egy férfi bukkant fel, valóságos óriás ugyanaz, akit már láttam korábban,'mégpedig akkor, amikor késő éjszaka apám udvarába hozta azt a holttestet![/p]
		[p]A férfi lovaglóülésben ült a tető gerincén, és láttam, hogy jókora deszkát húz maga után. Aztán leereszkedett a tető felénk eső széléhez. Egyik végénél megragadva a deszkát, mintha az nem nyomna többet egy tollnál, leeresztette, s így híd keletkezett közte és a mi tetőnk között. A fiú fölállt.[/p]
		[p]– Gyere – mondta. – Szabadulni akartál erről a tetőről. Ugye nincs tériszonyod?[/p]
		[p]Azt mondtam, nincs, de a fiú látta, hogy még mindig tétovázom. Hirtelen elmosolyodott.[/p]
		[p]– Szóval tőle félsz! – mondta. – Nem fog bántani. Ő a barátom, a szappanfőző. Angyalnak hívják.[/p]
		[p]Követtem a fiút a deszkahídon. Angyal fölsegített a másik tető gerincére, furcsán mordult egyet, aztán odamutatott valamire. Egy létra végét láttam. A fiúval együtt le másztunk rajta az udvarra, miközben Angyal behúzta a deszkát a tetőről.[/p]
		[p]Nem tud beszélni – mondta a fiú –, legalábbis azóta, hogy Tyburnben felakasztották. Valaki más bevallotta a bűnt, miközben ő a kötélen lógott. Levágták, de azóta nincs hangja.[/p]
		[p]Közben Angyal csatlakozott hozzánk az udvaron. Jeleket mutatott a fiúnak, aki szemlátomást értette is őket. A fiú kérdéseiből arra következtettem, hogy rólam is beszélnek. A fiú odafordult hozzám.[/p]
		[p]– Angyal nem tudja, mi folyik itt, de ismeri azt az embert, aki az egészet irányítja. Sok neve volt már, de most Vér ezredesnek nevezi magát. Nagy veszélyben vagy. Vér jól fizet, és sok besúgója van. El kell menned innen, de sötétedés előtt ez nem biztonságos. Angyal majd elrejt.[/p]
		[p]Angyal az udvarból egy közeli házhoz vezetett. Az épület mellett álltunk meg, az egyik szűk sikátorban. Angyal alaposan körülnézett a sikátorban, és meggyőződött róla, hogy senki sincs a közelben, aki megláthatott volna minket, aztán belökte az ajtót, és betessékelt.[/p]
	</text>
    <next id="27"></next>
  </p>
  <p id="20">
    <text>
		[p]Először a feketeruhás látott meg. – Ez – mondta – az orvos fia.[/p]
		[p]Társa, akit „ezredes”-nek szólított, megkérdezte: – És a másik?[/p]
		[p]A fiú maga válaszolt.[/p]
		[p]– Egy pennyt kaptam, hogy megmutassam, hol lehet Pöttöm asszonyság. Ő pedig itt lakik.[/p]
		[p]– Akkor megszolgáltad a pennydet – mondta az ezredes. – És most eredj innen.[/p]
		[p]A fiú elment. Az ezredes felém fordult.[/p]
		[p]– Sajnálom – mondta –, hogy nem találkozhatsz Pöttöm asszonysággal. Odalent van az udvaron, éppen forró fürdőt vesz; olyan forrót, hogy félek, még meg is árthat neki.[/p]
		[p]A másik kettő nevetett. Elképzeltem a kádakban fortyogó szappant, és már a puszta gondolattól is felfordult a gyomrom.[/p]
		[p]– Nem akarlak bántani – mondta az ezredes –, de bizonyos okokból egy darabig el kell távolítanunk téged az útból. Barátaim majd gondodat viselik.[/p]
		[p]Lódítani próbáltam.[/p]
		[p]– Ha tudják, ki vagyok – mondtam –, akkor azt is tudják, hogy apám meglehetősen fontos ember; és Sir Szamár Hugó, a békebíró egyik barátja. Erre még nagyobb nevetés tört ki.[/p]
		[p]– Apád mondta az ezredes – szintén biztonságos helyre került. Jól van, és nem esett bántódása. Ha azt akarod, hogy továbbra is sértetlen maradjon, nem okozol nekünk gondot.[/p]
		[p]A másik kettőhöz fordult.[/p]
		[p]– Mi van a szappanfőzővel? – kérdezte.[/p]
		[p]– Semmit se tud – válaszolta a feketeruhás –, és ha tudna is, mi meg azt tudjuk, hogy úgysem képes beszélni róla. A törvényt sem fogja segítségül hívni.[/p]
		[p]– Remek – mondta az ezredes. – Itt végeztünk a dolgunkkal. Menjünk.[/p]
		[p]Ő indult előre a lépcsőn, a feketeruhás követte. A harmadik fickó vállon ragadott, és utánuk taszított.[/p]
		[p]Ahogy kiléptem az udvarra, megpillantottam a fiút. A bejáratnál állt. Szemben vele egy óriási termetű ember – ugyanaz, aki késő éjszaka apám házába hozta azt a holttestet.[/p]
	</text>
    <next id="24"></next>
  </p>
  <p id="21">
    <text>
		[p]Ahogy a fiú remélte, a fémkádaknak ütődő tetőcserepek csörömpölése az udvarba csalta az őrt álló férfit. A terv be is vált volna, ha az őr meg nem lát, ahogy a bejárat felé futok.[/p]
		[p]Nagydarab férfi volt, de gyorsan mozgott. Egy pillanat alatt elvágta előlem a menekülés útját. Már éppen megfordultam volna, hogy visszafussak oda, ahonnan jöttem, amikor észrevettem, hogy üldözőm megtorpant, és most a bejárat felé néz.[/p]
		[p]Egy másik férfi bukkant föl az udvaron; valóságos óriás – ugyanaz, akit már láttam korábban, mégpedig akkor, amikor késő éjszaka egy holttestet hozott apám udvarába![/p]
		[p]Az a fickó, amelyik el akart csípni, kést húzott elő a zekéjéből, és a jövevény felé indult. Néztem, ahogy az óriás fölemeli a falak mentén sorakozó faggyúshordók közül az egyiket, majd hozzávágja a késes emberhez. A hordó ledöntötte az őrt a földre, összelört fölötte, és beborította a testét a nap melegétől megolvadt faggyúval. Az óriás közelebb lépett. A másik föltápászkodott, és késével az óriás felé döfött.[/p]
		[p]A kés koppanva hullt a kövezetre. Az óriás a levegőbe emelte ellenfelét, mintha az nem volna nehezebb egy kisgyereknél, és az udvar másik felébe hajította. Az őr az egyik forró kádat hevítő tűzre esett. A testét borító faggyú lángra lobbant. Üvöltve ugrott föl a tűzről, élő fáklyaként égve, míg vakrémületében magára nem borította a kádban fortyogó folyadékot. Az üvöltés abbamaradt. Csak a folyadék sercegett és sistergett a kihunyó tűzön.[/p]
		[p]Megrettenve hátráltam. A fiú hangja szólított a tetőről.[/p]
		[p]– Téged nem fog bántani. Ő a barátom, a szappanfőző. Angyal a neve. Nem tud beszélni, de te csak nyújts kezet neki.[/p]
		[p]A fiú is lejött az udvarra. Angyalnak nem volt ugyan hangja, de úgy látszott, jelekkel tud beszélni, a fiú pedig megérti őt.[/p]
		[p]– Angyal nem tudja, mi folyik itt – mondta a fiú –, de ismeri azt az embert, aki az egészet irányítja. Vér ezredesnek nevezik. El kell menned innen, de sötétedés előtt ez nem lenne biztonságos. Angyal majd elrejt addig.[/p]
	</text>
    <next id="27"></next>
  </p>
  <p id="22">
    <text>
		[p]A fiú elment, Angyal pedig kivezetett a Nyomortanyáról, egészen a Hog Lane-ig. Még nem tudtam, hogyan surranhatok majd be az utcai őrök mellett, de azt tudtam, hogy el kell jutnom Evelyn úrhoz.[/p]
		[p]A Hog Lane-nél azonban utunkat állta a tömeg, amely egy férfi köré gyűlt, ez pedig, ruhájából ítélve, színész lehetett. Térdnadrágja és csizmája finom bőrből készült. Fodros inget hordott. Zekéje és köpenye bársonyból volt, és paszomány díszítette. Egyik karján vörös bársony kabátkába öltöztetett kis majom ült. A férfi lábánál veretes doboz állt, tele mindenféle üveggel és skatulyával. Éppen egy ilyen üveget tartott a magasba, és komédiásöltözékéhez jól illő, drámai hangon szólt a tömeghez.[/p]
		[p]– Eme elixírnek tulajdonította Matuzsálem, hogy hétszázhúsz évet ért meg.[/p]
		[p]– Hát a tyúkszemet meggyógyítja-e? – kiabálta be valaki a tömegből.[/p]
		[p]Vártam, mit válaszol majd erre a komédiás, ő azonban ekkor felénk pillantott, amikor pedig meglátta a tömeg fölé tornyosuló Angyalt, mindjárt oda is lépett hozzá.[/p]
		[p]– íme, egy ember – mondta –, aki régóta hisz az orvosságaimban. Nézzétek csak, milyen hatalmasra nőtt tőlük![/p]
		[p]Angyal kezébe nyomta az üveget.[/p]
		[p]– Fogd ezt – mondta. – Ezt rendelted a bajokra, melyeket a vér okozott. A vér – ismételte. – Sok van belőle errefelé.[/p]
		[p]Láttam, hogy a tömegből két férfi indul felénk. A komédiás majmostul elébük toppant, és mindkettőt karon fogta.[/p]
		[p]– Maradjanak, uraim, s én valóságos kis csodát mutatok önöknek.[/p]
		[p]Az emberek körülzárták őket, hiszen mindenki látni akarta, mi történik ezután, s így meggátolták, hogy a két férfi tovább tudjon menni. Angyal karon ragadott, és sietve visszavitt oda, ahonnan jöttünk. Én is megértettem az üzenetet. Vér emberei a közelben ólálkodtak, és engem kerestek.[/p]
		[p]Angyal körülnézett, és meggyőződött róla, hogy senki sem követ minket, majd betuszkolt egy kis ház ajtaján, és egy hátsó szobába vezetett, ahová az utcáról nem lehetett belátni.[/p]
	</text>
    <next id="27"></next>
  </p>
  <p id="23">
    <text>
		[p]Minden szem a majmos ember felé fordult. – Még nem tudjuk – mondta ő –, mire készül Vér ezredes. Azonban bizonyára igen nagy haszonra számít, s ezt abból ítélhetjük meg, hogy szemlátomást sok pénzt költ rá. Járt kocsikészítőnél, és három kordélyt készíttetett. Ezek szemre a halottas kordélyokhoz hasonlítanak, ám az egyiket jóval erösebbre készítették, mintha nagyobb terhet kellene elbírni, a másik kettő pedig vízen is tud úszni.[/p]
		[p]Az utóbbi tény hallatán az emberek álmélkodva kapkodták a levegőt.[/p]
		[p]– Azt viszont tudjuk – folytatta Hermeticus doktor –, hogy egy holttest szerepet játszik az eseményekben; egy olyan holttest, amelyet nem lett volna szabad megtalálni, hanem el kellett volna temetni, mintha a ragálynak esett volna áldozatul. Vér keresteti mindazokat, akik láttak vagy láthattak valamennyit ebből a holttestből: Pöttöm asszonyságot, az orvost és most már a gyermeket is. Nem tudhatja, hogy egy darabon Angyal vitte a testet, és részben ő is látta. Egy talán negyvenesztendős, sötét bőrű férfi teste volt, némi ruházattal, amely lehetett akár selyem is, és külföldinek látszott. Mindössze ennyit tudunk – no meg azt, hogy most sokan keresik ezt a gyereket, és biztosra veszik, hogy valahol a környéken bujkál.[/p]
		[p]Korábban már megemlítettem, hogy el kívánok jutni apám barátjához, Evelyn úrhoz. Ez lehetséges volt, de nem biztos. Az már kiderült, hogy Evelyn úr nem tartózkodik Friday Street-i házában. Lehetett éppenséggel a towerbeli szálláshelyén is, ahol ő töltötte be a Pénzverde biztosi posztját. Egy újabb napba fog kerülni, hogy erről meggyőződjünk. Ha Evelyn úr a Towerban van, másnap egy halottaskordélyon titokban elvihetnek hozzá.[/p]
		[p]Volt egy másik lehetőség is. Hermeticus doktor egyik barátja Oxfordban lakott. Ott biztonságban lennék, és a dohánycsempészekkel még aznap éjjel elhagyhatnám a várost. Azt hittem, a dohányt Amerikában termesztik és Franciaországon keresztül csempészik be. Úgy tűnt azonban, hogy ezt a dohányt, noha „Virginia”-ként adják el, nem messzebb termesztik, mint Gloucestershire-ben. Oxford megállóhely volt a csempészek útvonalán.[/p]
		[p]Nekem kellett választanom.[/p]
	</text>
    <next id="28">Még aznap éjjel Oxfordba indulhattam.</next>
    <next id="25">Szívesebben kivártam volna, hogy elvigyenek Evelyn úrhoz, de ha őt nem találják meg, akkor itt ragadok, mert a csempészek napokig nem térnek vissza.</next>
  </p>
  <p id="24">
    <text>
		[p]Az ezredes az engem fogva tartó nagydarab férfira nézett, és nyersen ráparancsolt.[/p]
		[p]– Jacob! Hozd ide![/p]
		[p]Jacob a bejárat felé indult. A feketeruhás a karomnál fogva tartott. Az óriás nem mozdult. Láttam, hogy Jacob kést húz elő a zekéjéből. Az óriás felé döfött vele.[/p]
		[p]A következő pillanatban Jacob már nem álll a földön. Az óriás fölkapta, és áthajította az udvaron. Jacob teste nekivágódott az egyik fortyogó kádnak. Láttam, hogy a kád fölborul, és forró tartalma az alatta fekvő férfira ömlik. Üvöltését iszonyú volt hallani![/p]
		[p]Az óriás az udvarra lépett. Az ezredes kardot rántott. Az üvöltés hirtelen megszakadt. A feketeruhás elengedte a karomat, és kimenekült az udvarról. Az ezredes, kardját maga előtt tartva előrelépett. Az óriás fölemelt egy faggyúval teli hordót. Halálos pontossággal célzott. A kard kirepült az ezredes kezéből, és a földre döntötte a férfit. Az ezredes megpróbált föltápászkodni, de a cipőjére tapadó zsíros faggyútól nem tudott. Az óriás fél kézzel fölemelte, majd a bejárathoz cipelte az átkozódó, kapálódzó embert, és kihajította az utcára. Az ezredes nem jött vissza.[/p]
		[p]Az óriás elindult felém. Nyújts kezet neki! – kiáltotta a fiú. – Nem tud beszélni, de nem fog bántani téged. Ő a barátom, a szappanfőző. Angyal a neve.[/p]
		[p]Megfogtam a hatalmas kezet, és köszönetet mondtam. A férfi mosolygott, és furcsa morgás tört föl a torkából.[/p]
		[p]Nem beszél, amióta Tyburnben fölakasztották – mondta a fiú. – Valaki más bevallotta a bűnt, miközben ő a kötélen lógott. Még idejében levágták, de azóta nincs hangja.[/p]
		[p]Angyal elhúzta a nyaka köré tekert durva szövésű vásznat. A kötél bíbor csíkot hagyott alatta, amely a nyakán körbefutva egyik fülétől a másikig ért.[/p]
		[p]– El kell menned innen – mondta a fiú. – A kardos embert ismerik errefelé. Sok neve volt már, de most Vér ezredesnek nevezi magát. Ha vannak barátaid, Angyal majd elkísér hozzájuk. Ha inkább várni akarsz sötétedésig, majd mi elrejtünk.[/p]
	</text>
    <next id="22">Vajon barátaimat keressem fel?</next>
    <next id="27">Vagy várjak itt?</next>
  </p>
  <p id="25">
    <text>
		[p]A Tower mellett dolgozó halárus asszony ismerte az Oroszlános őrtoronyban, a Tower bejáratánál tartott állatsereglet egyik gondozóját. Mind a gondozó, mind pedig a Középső Torony – és az utána következő kapubejáró toronyőre biztos volt benne, hogy Evelyn úr a szálláshelyén tartózkodik.[/p]
		[p]Zsákvászonból készült, durva köpönyeget találtak nekem, amelyhez fejemre boruló csuklya is tartozott. Magas voltam a koromhoz képest, nem fogok elütni a kordélyokat kísérő többi személytől. Nem sokkal két óra után kopogtattak a búvóhelyemül szolgáló ház utcai ajtaján. A kordély odakint állt, körülötte három ember. Úgy festettek, mint jómagam, bár egyikük magasságából tüstént megállapítottam, hogy Angyal az. Stout úr csengőt nyomott a kezembe, hogy azzal csöngessek, miközben a sikátorokat járjuk. Nem volt más dolgom, mint rázni a csengőt, és a kordély mellett maradni. Kaptam egy hosszú dohánypipát, s azt mondták, tartsam a számban, akár a többiek, még akkor is, ha nem tudom rászánni magam, hogy szívjam.[/p]
		[p]Lassan haladtunk, én csöngettem, Stout úr pedig az ismerős mondatot kiabálta: „Hozzátok ki halottaitokat!” Gyakran álltunk meg, hogy fölszedjük az utcán ott hagyott holttesteket, vagy megvárjuk, mig valamelyik házból kihozzák a holtat a kordélyhoz.[/p]
		[p]Elhagytuk a Nyomortanyát, és közeledtünk a St. Giles egyházközség határához, ahonnan Angyal egyedül visz majd tovább engem. Előtte azonban még egyszer megálltunk, hogy fölemeljünk egy testet az útról, ám ekkor a halottért induló ember odakiáltotta Stout úrnak: – Hiszen ez még él![/p]
		[p]Láttam, amint Stout úr odament a fekvő emberhez, és fölébe tartotta szarvból készült lámpását, hogy megvilágítsa. Elsuttogott szavak hallatszottak. A férfit fölsegítették. Stout úr pedig visszajött a kordélyhoz.[/p]
		[p]– Ez az ember kvéker – mondta –, prédikátor, aki Pöttöm asszonyság szobájában lakott, mielőtt a Newgate börtönbe hurcolták volna a prédikációi miatt. Üldözték, és nagyon kimerült, de azt mondja, hogy azokat, akik Newgate-ben és Ludgate-ben ültek, mert a maguk módján hirdették az igét, egy Greenwichben horgonyzó hajóra, a [em]Fekete Sas[/em]ra vitték. Azt állítja, hogy egy orvos is volt köztük. A kvéker megszökött, mielőtt hajóra szálltak volna, de azt mondja, erősen őrzik a hajót.[/p]
	</text>
    <next id="32">Továbbmenjek Angyallal?</next>
    <next id="31">Vagy most inkább Greenwichbe szólít a kötelesség?</next>
  </p>
  <p id="26">
    <text>
		[p]Sokáig tartott, mire a lovas elment. Még jó néhány percig maradtam a vízben, és továbbra sem hallottam hangokat. Kimásztam a vízből, és visszamentem a Syon House kapujához. Senki sem volt a láthatáron. Csempésznek, katonának vagy szamárnak nyoma sem volt.[/p]
		[p]A vidéknek ezt a részét egyáltalán nem ismertem. Ha el akarok jutni a Nyomortanyához, meg kell próbálnom ugyanazon az úton visszamenni, amelyiken jöttünk.[/p]
		[p]Hajnalra elértem Kensingtont. Tudtam, ha ugyanazon az úton mennék tovább, fényes nappal lenne, mire elérném a Nyomortanyát. Mivel Vér ezredes emberei még mindig lesnek rám, várnom kell sötétedésig, és keresnem kell egy búvóhelyet, ahol eltölthetem a napot.[/p]
		[p]Észak felé kanyarodó úthoz értem, s mivel a közeli földön épp akkor látott munkának egy ember, meg is kérdeztem tőle, hová juthatok rajta. Azt felelte, az oxfordi út mentén fekvő kavicsbányákhoz. Megkérdeztem, folyik-e még munka a bányákban, mire a férfi azt válaszolta, hogy az utóbbi néhány évben nem dolgoztak ott. Ez jól hangzott; éppen megfelelő ahhoz, hogy ott töltsem a napot.[/p]
		[p]Egy forrásnál találtam friss vizet, ennivalóm viszont egyáltalán nem volt. A nap nagy részét alvással töltöttem, hogy ne gondoljak folyton az éhségre. Sötétedéskor indultam tovább a Nyomortanya felé.[/p]
		[p]Talán ruházatom és piszkos külsőm tette lehetővé, hogy észrevétlenül menjek keresztül a Nyomortanyán, és találjak el Stout úr házához.[/p]
		[p]Nem én voltam az egyetlen váratlan vendég a házban. A másik egy kvéker prédikátor volt, aki egykor Pöttöm asszonyság lakásában lakott, aztán bezárták a newgate-i börtönbe, mert a maga módján hirdette az igét. Előző éjjel, rettenetesen kimerülve érkezett, miután én már elhagytam a házat. Elmesélte, hogy Newgate és Ludgate igehirdetés miatt fogva tartott rabjait elszállították egy Greenwichben horgonyzó börtönhajóra, a [em]Fekete Sas[/em]ra. Ő akkor szökött meg, amikor a fedélzetre vitték őket. Azt is elmondta, hogy volt közöttük egy férfi, aki orvosnak vallotta magát. A prédikátor, noha már kezdett magához térni, még mindig gyönge volt, ezért Hermeticus doktor erős kanalas orvosságot adott be neki, amelytől majd reggelig alszik. Evelyn úr a Towerban volt.[/p]
	</text>
    <next id="32">Még aznap éjjel elmehetnék a házból a halottaskordélyokkal, Angyal pedig majd elkísér a Tower-ba.</next>
    <next id="31">Ha viszont beszélni kívánnék a prédikátorral, várnom kell reggelig.</next>
  </p>
  <p id="27">
    <text>
		[p]Most már sötét volt. Alig jártak az utcán, kivéve a pestises házak lakóit. Őket egész napra bezárták, csak most volt szabad kimerészkedniük. A kordélyok hamarosan megkezdik éjszakai körútjukat, s összegyűjtik a halottakat, amelyek egyikét-másikát azon nyomban kihajították az utcára, ahogy a beteg kilehelte a lelkét. Valószínűleg ilyen holttest volt az is, amelyet Pöttöm asszonyság hozatott apám házába.[/p]
		[p]Mostanra sokan gyűltek össze a kis szobában, ahol napközben elrejtettek, és sosem hittem volna, hogy ilyen furcsa társaságba csöppenhetek. Néhányukat ismertem. Másokat nem. Ott volt az a fiú, aki segített nekem, meg az apja. Angyal is ott volt. Ott volt az az ember, aki orvosságot árult a Hog Lane-en, és a majma a vállán ült. Ott volt egy asszony, aki halat árult a Londoni Tower mellett, meg egy cheapside-i tintaárus. A fiú mindenkiről elmondta, kicsoda, de túl sokan voltak ahhoz, hogy megjegyezzem.[/p]
		[p]Engem nem vontak be a társalgásba. A fiúval együtt egy sarokban üldögéltünk, sört ittunk, és hideg birkapástétomon osztoztunk.[/p]
		[p]Amikor a beszélgetés befejeződött, odahívtak a szoba közepére. A fiú apját jelölték ki, hogy szóljon mindannyiuk nevében. Most már tudtam, hogy William Stout a neve; a fiú pedig Peter.[/p]
		[p]– Úgy döntöttünk mondta Stout úr –, hogy segítünk rajtad. Ha netán úgy vélekednél, nem természetes, hogy a magunkfajta segítsen a magadfajtán, akkor most mindjárt megmagyarázom, miért van mégis így.[/p]
		[p]Megköszörülte a torkát, s én biztosra vettem, hogy nincs hozzászokva a hosszú szónoklatokhoz.[/p]
		[p]– Az egyik ok, hogy csöppet sem szíveljük azt a fickót, aki Vérnek nevezi magát; még kevésbé, miután végzett Pöttöm asszonysággal – itt Angyalra nézett –, továbbá tönkretett egynapi szappanfozetet. Néhányan talán nem értenek egyet, de sokan vannak olyanok, akiken az asszonyság nehéz időkben segített.[/p]
		[p]Általános helyeslés mormogása hallatszott.[/p]
		[p]– A másik ok az, hogy apád egyike volt azon keveseknek, akik itt maradtak, mikor pedig a legtöbb hozzá hasonló elmenekült a városból. Most pedig felkérem Hermeticus doktort, számoljon be arról, hogy mennyit is tudunk.[/p]
	</text>
    <next id="23"></next>
  </p>
  <p id="28">
    <text>
		[p]Találtak számomra néhány ruhadarabot, amelyekben úgy festettem, mint aki a csempészek közül való, és éppen végeztem az átöltözéssel, amikor a csempészek megérkeztek.[/p]
		[p]Csak arra futotta az időből, hogy bemutassanak a vezetőjüknek, egy bizonyos Nathaniel Crump úrnak, Winchcombe városából. Alig várták, hogy elindulhassanak. Csak éjszaka mertek utazni, és remélték, hogy hajnalig megteszik az Oxfordba vezető út felét. Csatlakoztam az utcán várakozó négy férfihoz és hat szamárhoz.[/p]
		[p]Az Oxfordba vezető főút a tyburni bitófa mellett hagyta el Londont, de az a szóbeszéd járta, hogy az elmúlt napokban azon az úton számos alkalommal láttak lovas katonákból álló őrjáratot. Crump úr úgy döntött, egy másik, délebbre lévő utat kell választanunk. Aztán majd visszatérünk az oxfordi főútra, de csak akkor, amikor már mérföldekre leszünk Londontól.[/p]
		[p]A szamarak nem szállítottak terhet, így megengedték, hogy fölüljek az egyik hátára. Már két teljes órája úton voltunk, és éppen a Syon House kapuin haladtunk át, amikor lódobogást hallottunk. A fölkelő hold elegendő fényt adott, így láthattuk, hogy lovascsapat közeledik. Mivel nem volt idő leterelni a szamarakat az útról, otthagytuk az állatokat, és futásnak eredtünk.[/p]
		[p]A Syon House kapui nyitva álltak, és én a földek felé indultam, reménykedve, hogy elbújhatok a fák között. Nem sokat szaladtam, amikor egyszerre csak folyóparton találtam magam, és ráeszméltem, hogy a folyó a Temze. Rosszul úsztam. A folyó széles volt, és ha a sodrása gyors, bizony semmi esélyem, hogy elérjem a túlpartot. A fák közül felém közeledő lovas csörtetését hallottam. Beleereszkedtem a vízbe, a nád közé.[/p]
		[p]A víz hideg volt, de arra számítottam, hogy ha nyugton maradok, a lovas nem lát meg és föladja a további keresést. Majd ha a lovas már elment, megpróbálhatok egyedül visszatalálni a Nyomortanyára.[/p]
		[p]Más választásom is volt. Nem szegtem meg a törvényt. Ha föladnám magam a katonáknak – és ha elhinnék történetemet –, talán általuk is eljuthatnék Evelyn úrhoz.[/p]
	</text>
    <next id="26">Maradjak rejtve?</next>
    <next id="30">Vagy adjam föl magam?</next>
  </p>
  <p id="29">
    <text>
		[p]Előfordulhat, hogy Evelyn úr másnapig nem jön vissza a Towerba. Én a szálláshelyén maradok, és ott is alszom majd, mivel azonban Evelyn úrnak nincsenek szolgái a Towerben, a toronyörrel meg a feleségével étkezem majd a Kaputoronyban, közel a parancsnok házához.[/p]
		[p]A toronyŐrék nálam valamivel idősebb lánya elvitt néhány olyan helyre is, amelyet előző nap Evelyn úrral nem láttam. így a Fehér Torony alatti várbörtönöket is fölkerestük, amelyekben annyi híres rabot tartottak már fogva. A délelőttöt azzal zártam, hogy segítettem megetetni a parancsnok háza előtt álló ketrecekben raboskodó oroszlánokat és tigriseket, majd visszatértem a szálláshelyemre, hogy megmosakodjam a déli étkezés előtt.[/p]
		[p]Ekkor halk kopogtatást hallottam ablakomon. Minthogy lehetetlen volt odáig felmászni, először azt hittem, madár neszez; a kopogtatás azonban megismétlődött, s az ablakpárkánynál valami vöröset láttam megvillanni. Kinyitottam az ablakot. Egy majom ugrott a karjaimba. Piros kabátkájára papírt tűztek. Kihúztam a tüt, és elolvastam az írást.[/p]
		[p]„Apád a [em]Fekete Sas[/em] fedélzetén van. Kiszabadítására tervet készítettünk. Angyal alkonyatkor a Királynő lépcsőnél, a Tower kikötőben fog várni. Hermeticus.”[/p]
		[p]A majom ugyanúgy ment el, ahogy jött. Lenéztem, de nem sikerült megpillantanom Hermeticust a ketrecek köré gyűlt tömegben. Este, vacsora után, visszatértem a szállásomra köpenyért és erős cipőért, majd sietve indultam a kapukhoz, mielőtt alkonyatkor bezárnák őket.[/p]
		[p]Már csaknem a Kaputoronynál jártam, amikor hangokat hallottam a hátam mögül. Megfordultam és láttam, hogy férfiak csoportja áll a ketrecbe zárt állatok mellett. Amikor másodpercekkel korábban elhaladtam a ketrecek mellett, még nem voltak ott. Mintha a semmiből nőttek volna ki! Elindultak felém. Valami azt súgta, húzódjak vissza gyorsan az árnyékba. Az emberek elmentek mellettem, de nem a kapu, hanem a Pénzverde utcája felé tartottak.[/p]
		[p]Hirtelen egy másik férfi szaladt el mellettem. Bár halvány volt a fény, biztosra vettem, hogy ez a sebhelyes arcú fickó; a feketeruhás! Követte a többieket. Kevés időm volt. A kapukat mindjárt bezárják.[/p]
	</text>
    <next id="37">Angyallal találkozzak?</next>
    <next id="35">Vagy kövessem a fekete ruhás férfit?</next>
  </p>
  <p id="30">
    <text>
		[p]Ezúttal szerencsém volt. A hadnagy, aki a folyópartig követett, a lovascsapat parancsnoka volt. Koromból és hangomból bizonyára rájött, hogy nem tartozom a hivatásos dohánycsempészek közé, de amikor megemlítettem Vér ezredes nevét, félbeszakította mesémet.[/p]
		[p]Gyere – mondta. – Ülj föl mögém. Nem messze innen van valaki, aki szívesen végighallgatja majd a mondandódat.[/p]
		[p]A csapat ismét egybegyűlt, s én úgy vettem észre, a csempészek mindannyian megmenekültek a fogságtól. Délnek tartottunk, s mintegy három mérföldes lovaglás után egy hatalmas ház kapujánál álltunk meg. Megkérdeztem, hol vagyunk, s azt válaszolták, hogy a Hampton Court-i palotánál. A hadnagy szűkszavú magyarázata után átadtak egy embernek, akit szolgának néztem. Előkelő hálószobát kaptam éjszakára, és ígéretet, hogy egy váltás ruhát is keresnek majd nekem.[/p]
		[p]Reggel hoztak is néhány ruhadarabot; nem éppen rám szabták őket, de legalább tiszták voltak. Aztán a kertbe vittek, hogy ott találkozzam egy Chiffinch nevű úrral.[/p]
		[p]Miközben a kertben sétálgattunk, elbeszélgetett velem. Kedvesen szólt hozzám, de oly rengeteget kérdezett, hogy örültem, amikor végre elégedettnek látszott, hiszen mindent elmondtam neki, amit csak tudtam.[/p]
		[p]– Vért mi nagyon jól ismerjük – mondta nekem –, ugyanolyan merész, amilyen könyörtelen. Mindig sikerült kicsúsznia a kezünk közül, s bizony sokért nem adnám, ha megtudhatnám, miféle gaztettet fundált ki már megint. Ami apád barátját, Evelyn urat illeti, ő a Tower-ban van. Tegnap este ott váltam el tőle. Ma este ismét visszatérek oda. Csónakkal megyünk, és reggel érünk a Towerhoz. Kicsit azonban pihenek, mielőtt útnak indulunk.[/p]
		[p]Míg a kertben sétáltunk, fölfigyeltem egy magas, keskeny arcú, barna börü, göndör fekete hajú férfira. Labdával és ütővel gyakorolt, a cél pedig szemlátomást az volt, hogy a labdát keresztülüsse egy föld fölött lógó karikán. Megkérdeztem Chiffinch urat, miféle játékot játszik az az ember.[/p]
		[p]– Malljátékot, úgy hívják, „Pali Mail” válaszolta Chiffinch úr –, „az az ember” pedig II. Károly, Anglia királya.[/p]
	</text>
    <next id="32"></next>
  </p>
  <p id="31">
    <text>
		[p]A prédikátor elmondta, hogy néz ki az az ember, akit orvosnak gondolt. Leírása pontosan illett apámra. A prédikátor szerint az orvos vagy részeg, vagy kábult lehetett. Egyre azt bizonygatta, hogy nem Newgate-böl és nem is Ludgate-ből került oda, hogy orvos, és hogy erőszakkal hurcolták el. A prédikátor akkor szökött meg, amikor a hajó fedélzetére vitték őket.[/p]
		[p]Azt kérdeztem, vajon az őrök szabadon engedik-e apámat, ha majd megmondja nekik, ki ő, és hogyan került oda. Azt a választ kaptam, hogy nem. A rabok között akadtak olyanok is, akik Anglia királyának képzelik magukat. Az őrök azt hinnék, apám is csak egy őrült.[/p]
		[p]A következő napot Stout úr házában töltöttem, s közben tervet dolgoztunk ki apám kiszabadítására. Sötétedés után elhagytam a Nyomortanyát, egészen a Drury Lane-ig követve az egyik halottaskordélyt. Onnantól Angyal és Hermeticus kísértek tovább a folyópartra, az úgynevezett Templom lépcsőhöz.[/p]
		[p]Egy csónak várt ránk, meg egy csónakos, aki majd leevez velünk a folyón Greenwichig. A csónak orrában jókora hordó sör várakozott.[/p]
		[p]A csónakos pontosan tudta, hol horgonyoz a \i Fekete Sas\i0 . A parton feljebb kötött ki velünk, de ahhoz elég közel, hogy jól megkülönböztethessük az éjszakai égre kirajzolódó hajó sötét alakját. Angyal kiemelte a söröshordót a csónakból, és fölvitte a lépcsőn a rakpartra. Amikor Hermeticusszal fölértünk hozzá, gurítani kezdte a \i Fekete Sas \i0 felé. Már majdnem odaértünk a hajóhoz, amikor Hermeticus kiszemelte egy sötét sikátor elejét, és azt mondta, ott várjak, amíg Angyallal vissza nem térnek.[/p]
		[p]– Most figyelj – mondta –, és olyan színjátékot fogsz látni, hogy az megszégyenítette a Drury Lane-i színház bármelyik előadását.[/p]
		[p]Angyal továbbgurította a hordót a hajó pallóhídja felé. Amikor már majdnem odaért, Hermeticus kiáltozva a nyomába eredt.[/p]
		[p]– Kend tolvaj, uram! A kend söröshordója az enyém, hisz becsülettel nyertem a kockán![/p]
		[p]Angyal megállt, Hermeticus pedig rávetette magát. Bár Angyal fél kézzel is agyoncsaphatta volna Hermeticust, most a földre rogyott. A játék megkezdődött![/p]
	</text>
    <next id="34"></next>
  </p>
  <p id="32">
    <text>
		[p]Hajnalban értünk a Towerhoz, és engem Evelyn úr szállására vittek, amely közel volt a bejárathoz, és Sir John Robinson, a Tower parancsnoka házához tartozott. Ott azt mondták, várjak.[/p]
		[p]Bár kora reggel volt, úgy tűnt, nagy a sürgés-forgás. Evelyn úr, Sir John Robinson és Chiffinch úr, akiről kiderült, hogy a Király titkára, az állatseregletet gyarapító új állatok érkezésével voltak elfoglalva. Később megtudtam, hogy két afrikai oroszlánt és harminc struccmadarat hoztak, a marokkói nagykövet ajándékát Károly királynak. A követ ragaszkodott hozzá, hogy a struccok ne maradjanak az utazóketrecekben, ahhoz azonban, hogy helyet kaphassanak az állat-seregletben, négy oroszlánt, beleértve a frissen érkezetteket is, továbbá három tigrist kellett áthelyezni a parancsnok háza előtt álló utazóketrecekbe, míg jobb megoldást nem találnak.[/p]
		[p]Amikor Evelyn úr visszatért, nem volt valami fényes kedvében. Az elmúlt három napban a követ nem kevesebb, mint négyszer járt a Towerban. A gondokon kívül, melyeket állataival okozott, még arra is igényt tartott, hogy a Tower minden rejtett zugát megmutassák neki. Mint a Pénzverde egyik biztosa, Evelyn úr kénytelen volt körbevezetni a követet a Pénzverde épületein, ö pedig nemcsak végeérhetetlen kérdésekkel gyötörte, hanem még a Pénzverde személyzetének lakóhelyére is kíváncsi volt. Evelyn úr kizárólag azt írta a követ javára, hogy kiválóan beszél angolul. Most már ideje volt előadnom saját történetemet.[/p]
		[p]Evelyn úr igen kedvesen bánt velem. Megígérte, hogy az ügyet azonnal kézbe veszi, s megkeresteti apámat. Ami engem illet, nekem az ő személyes védelme alatt kell maradnom. Még a nap folyamán valamikor a Towert is megmutatja majd nekem.[/p]
		[p]A Tower állatsereglete a Tower bejáratánál tanyázott. Már jártam ott apámmal. A Toweron belülre azonban még sosem léptem. Tudtam, a Király lakosztálya is a Towerban van – a koronázási menet is onnan indult –, de leginkább úgy gondoltam erre a helyre, mint ahol híres rabokat tartanak fogságban. Soha nem álmodtam, hogy falain belül ilyen mozgalmas az élet, vagy hogy ennyien dolgoznak és élnek itt.[/p]
	</text>
    <next id="33"></next>
  </p>
  <p id="33">
    <text>
		[p]Megmutatták nekem a királyi lakosztályokat, a nagy fegyverraktárát és a helyőrség épületeit. Elvittek a Martin toronyhoz, ahol Edwards úr, a toronyörhelyettes megmutatta nekem az ott őrzött koronaékszereket, és megengedte, hogy kézbe vegyem Szent Edward koronáját.[/p]
		[p]Onnan a Pénzverdébe mentünk. Ez nemcsak egyetlen épület volt, hanem a Tower külső és belső falai között futó egész utca, amelyet a Pénzverde utcája néven ismertek. A belső falnak támaszkodó épületek között volt maga a Pénzverde is, ahol az arany- és ezüstrudakból pénzérméket készítettek. A külső falnak támaszkodtak a pénzverdében dolgozók házai, néhány üzlet, sőt még egy kovácsműhely is. Számos építkezés folyt a házak között, és sok állt közülük üresen. Evelyn úr elmagyarázta, hogy a király parancsára a Pénzverdét jelentősen ki kell bővíteni és föl kell szerelni új gépekkel.[/p]
		[p]Még izgalmasabb lehetett volna ez a nap, ha nem aggódom annyira apám miatt, bár aznap éjjel jól aludtam, pedig az ablakom alatt oroszlánok ordítottak és tigrisek morogtak. Másnap reggel Evelyn úr bejelentette, hogy vissza kell mennie a St. John's negyedben lévő házába.[/p]
	</text>
    <next id="36">Azt mondta, vele mehetek.</next>
    <next id="29">Vagy megvárhatom a Towerban, míg visszajön.</next>
  </p>
  <p id="34">
    <text>
		[p]Angyalnak ugyan nem volt hangja, Hermeticus azonban kettejük helyett is eleget kiabált. A színlelt összecsapás folytatódott, majd azzal ért véget, hogy Hermeticus elkergette Angyalt a partról. A lárma odacsalta az őröket a hajó korlátjához, s hallottam, jókat nevetnek, miközben azt nézik, hogyan kergeti Hermeticus a sötétségbe az óriást. A hordó még most is a hajó mellett feküdt.[/p]
		[p]Percekkel később Hermeticus suttogó hangját hallottam a hátam mögül.[/p]
		[p]Most megvárjuk, míg lejönnek a hajóról és elviszik a hordót. Forró az éjszaka, ők pedig tudják, hogy a hordó tele van sörrel.[/p]
		[p]– Azt reméli, berúgnak tőle? – kérdeztem.[/p]
		[p]– Annál többet – válaszolta Hermeticus. – Valamit belekevertem a sörükbe. Mire megisszák, azt fogják hinni, hogy megmérgezték őket; és akkor, mit gondolsz, mit tesznek majd?[/p]
		[p]Felfogtam a tervet. Felhozzák a hajó hasából azt az embert, aki orvosnak vallotta magát![/p]
		[p]A hordót fölvitték. Egy óra múlva kiáltások és nyögések hallatszottak a fedélzetről. Hallottam, hogy valaki azt kiáltja: – Meghalok. Hozzátok ide azt a fickót, aki orvosnak mondja magát! – Angyal elindult a hajó felé. Láttam, hogy föllép a hajópallóra. Még hangosabb kiáltozás és két csobbanás hallatszott a víz felől. Angyal ismét felbukkant, majd valakit a vállán cipelve lefutott a pallón. Lövés dördült, de Angyal tovább szaladt. Hermeticus karon ragadott, és visszasietett velem a lépcsőhöz, ahol csónakunk, amelyen jöttünk, még most is várakozott. A következő pillanatban már Angyal is ott volt, és a csónakba fektette apámat. A lövés átfúrta a húst apám lábán, és a seb erősen vérzett.[/p]
		[p]Rengeteg mondanivalónk volt visszaúton, miközben a város felé eveztünk. Azt az embert, akit holtan apám házába vittek, lelőtték. A holttesten lévő egyik-másik ruhadarab belsejébe olyan papírok voltak varrva, amelyek arra vallottak, hogy az illető maga a marokkói nagykövet. Amikor elhurcolták otthonról, apámat elkábították, de ahhoz eleget hallott, hogy tudja, az ügyben része van Sir Szamár Hugónak meg egy Vér nevű embernek, a végkifejlet pedig a Londoni Tower ban várható. Melyik megoldást tanácsoljam nekik?[/p]
	</text>
    <next id="38">Apám egyenest a Towerba akart menni.</next>
    <next id="40">Hermeticus úgy vélte, előbb haza kellene térnie, hogy bekötözhessék a sebét.</next>
  </p>
  <p id="35">
    <text>
		[p]Átmentem a Pénzverde utcájába vezető két boltív egyike alatt. Bármi készült is itt, az csakis a Pénzverde utcájában lehetett. Az utcának a túlsó végén másik kijárata is volt, azt azonban az új építkezések befejeztéig teljesen lezárták. Az utcából kimenni vagy az utcába bejutni nem lehetett másképp, csak arra, amerre én jöttem.[/p]
		[p]Még mindig elég világos volt ahhoz, hogy teljes hosszában belássam az utcát. Az emberek eltűntek, de az őket követő fekete ruhás fickó ebben a pillanatban lépett be a külső falnak támaszkodó egyik elhagyatott épületbe, pontosan szemközt a tényleges Pénzverde épületével. Követtem.[/p]
		[p]A férfi becsukta maga mögött az ajtót, de nem zárta kulcsra, csak becsukta. Óvatosan fölemeltem a závár nyelvét, és résnyire nyitottam az ajtót, hogy belássak.[/p]
		[p]Szinte semmi sem maradt az épületből, csak a külső falai. A padlót eltávolították, és a tető nagy részét is, mert a fejem fölött láttam a sötétedő égboltot. A ház egyik végében az épület teljes belmagasságát kitöltő faállványzatot emeltek a külső és a belső fal közé. Létrákon lehetett fölmászni rá. Kötelek, csigák lógtak róla, és föltételeztem, hogy ezzel eresztik le a tetőről eltávolított gerendákat. A helyiséget az állványzatra aggatott számos lámpás világította meg, de egy lelket se láttam![/p]
		[p]Aztán valahonnan a fejem fölül hangot hallottam.[/p]
		[p]Minden készen áll. Vér ezredes azt kérdezi, bezártad-e az utcai ajtót. Nem kívánunk látogatókat![/p]
		[p]Eddig is úgy véltem, a feketeruhás valami rosszban sántikál. Most, hogy már tudtam. Vér ezredes is itt van, teljesen biztos lehettem benne. Hallottam a választ is.[/p]
		[p]Becsuktam az ajtót. Látogatóink nem olyan legények, akik el tudják mozdítani a závár nyelvét, de ha az ezredes úgy kívánja, a keresztrudat is fölteszem az ajtóra.[/p]
		[p]Nem értettem a látogatókra vonatkozó furcsa megjegyzést, de ekkor lépéseket hallottam a fejem fölött lévő létrák irányából. Körülnéztem.[/p]
	</text>
    <next id="39">Láttam egy jó rejtekhelyet.</next>
    <next id="42">De ha riadóztatni akarom az őrséget, talán most van itt az egyetlen lehetőség a távozásra.</next>
  </p>
  <p id="36">
    <text>
		[p]Evelyn úr Friday Street-i háza nagyjából akkora volt, mint a miénk, de neki még megmaradt az összes szolgája; egy inas, egy szakács és két cselédlány. Azt mondta, aznap a város legkülönbözőbb részein akad dolga és talán csak késő este ér haza. Meg volt győződve róla, hogy visszatéréséig biztonságban leszek a házában. Két megtöltött pisztolyt mutatott, amelyeket íróasztala fiókjában tartott. Inasa őrmester volt I. Károly hadseregében, és jól tudta, hogyan kell bánni velük.[/p]
		[p]A nap lassan múlt. Evelyn úrnak rengeteg könyve volt, de nem tudták lekötni a figyelmemet. Gondolataim továbbra is apám körül jártak.[/p]
		[p]Az ablaknál ültem, és néztem az utcai járókelőket. Tintaárus bukkant föl; a kis hordó meg a tölcsér a hátán lógott, kezében lúdtollakat tartott, s egyfolytában kiáltozott: – Itt a finom írótinta, fényes tinta. Vegyen tintát. Nem akar ma tintát vásárolni?[/p]
		[p]A ház előtt megállt. Senki sem ment ki az utcára, ő mégis jó sokáig álldogállt ott, és az ablakokat fürkészte.[/p]
		[p]Biztos voltam benne, hogy láttam már ezt az embert. Gyakran én vásároltam apám tintáját és tollait egy ilyen árustól, de ez az ember nem a cripplegate-i ismerősöm volt. Emlékezetem a Nyomortanya környékén kutatott. Azok között volt egy tintaárus, akik Stout úr, Angyal és Hermeticus doktor köré gyűltek. A fény halvány volt, mégis lehet, hogy ez ugyanaz az ember.[/p]
		[p]Kimentem az előszobába, és miután meggyőződtem róla, hogy egyetlen szolga sincs a közelben, kinyitottam az utcai ajtót. A tintaárus gyorsan átsietett hozzám. Még egyetlen szót se szóltam, ő máris rákezdte: – Igen. Ezek a legfinomabb lúdtollak. Az egész városban nem találsz jobbat. Nézd, milyen vékonyan írnak. Ezt is ilyen tollal írták.[/p]
		[p]Papírdarabot tartott elém. Ez volt ráírva: „Apád a \i Fekete Sas \i0 fedélzetén van. Kiszabadítására tervet készítettünk. Angyal alkonyatkor a Pál kikötőnél fog várni. Ez az ember a Friday Street végénél vár, hogy odakísérjen. Hermeticus.”[/p]
		[p]A tintaárus két tollat nyomott a kezembe, és már el is tűnt. Evelyn úr nem tért vissza estig. Hagytam neki egy cédulát, és halkan kisurrantam a házból.[/p]
	</text>
    <next id="37"></next>
  </p>
  <p id="37">
    <text>
		[p]Angyal a kikötőben várt, lent a folyón pedig lehorgonyzott csónak ringott. Egy csónakos támaszkodott az evezőire, Hermeticus meg a hajófarban ült, lábánál valami olyasfélével, ami igencsak hasonlított egy jókora söröshordóra. Angyal besegített a csónakba, majd lefelé indultunk a folyón Greenwichbe.[/p]
		[p]Hermeticus elmesélte, hogy a kvéker prédikátor állapota sokat javult, így jobb leírást tudott adni árról az emberről, akit orvosnak vélt. Az orvos egyéb megjegyzései is az eszébe jutottak. Most már valóban biztosnak látszott, hogy apámról van szó.[/p]
		[p]Azt hittem, a hajóörök majd szabadon engedik apámat, amint kiderül, ki ő és hogyan került oda. Hermeticus más véleményen volt. Az őrök a hajón semmi egyebet nem fognak tudni a rabokról, csak azt, hogy a newgate-i és ludgate-i börtönből jöttek. Bizonyára sok olyan akad közöttük, aki kissé meghibbant, és Keresztelő Szt. Jánostól Anglia királyáig bárminek tarthatja magát. Az őrök úgy vélik majd, apám is csak egy az őrültek közül.[/p]
		[p]A csónakos pontosan tudta, hol horgonyoz a \i Fekete Sas\i0 . A parton feljebb kötött ki velünk, de ahhoz elég közel, hogy jól megkülönböztethessük az éjszakai égre kirajzolódó hajó sötét alakját. Angyal kiemelte a söröshordót a csónakból, és fölvitte a lépcsőn a rakpartra. Amikor Hermeticusszal fölértünk hozzá, gurítani kezdte a \i Fekete Sas \i0 felé. Már majdnem odaértünk a hajóhoz, amikor Hermeticus kiszemelte egy sötét sikátor elejét és azt mondta, ott várjak, amíg Angyallal vissza nem térnek.[/p]
		[p]Most figyelj – mondta –, és olyan színjátékot fogsz látni, hogy az megszégyenítené a Drury Lane-i színház bármelyik előadását.[/p]
		[p]Angyal továbbgurította a hordót a hajó pallóhídja felé. Amikor már majdnem odaért, Hermeticus kiáltozva a nyomába eredt.[/p]
		[p]– Kend tolvaj, uram! A kend söröshordója az enyém, hisz becsülettel nyertem a kockán![/p]
		[p]Angyal megállt, Hermeticus pedig rávetette magát. Bár Angyal fél kézzel is agyoncsaphatta volna Hermeticust, most a földre rogyott. A játék megkezdődött![/p]
	</text>
    <next id="34"></next>
  </p>
  <p id="38">
    <text>
		[p]Tudtam, hogy a Tower kapui zárva lesznek, de apám, aki biztosra vette, hogy aznap éjjel valami történni fog, így mindenáron oda akart menni, és föl akarta ébreszteni az őrséget.[/p]
		[p]A rendelkezésére álló szűkös eszközökkel Hermeticus szép munkát végzett apám lábán. A seb még mindig vérzett egy kicsit, de apám úgy érezte, tud rajta járni.[/p]
		[p]A Tower kikötőnél kiszálltunk, és elindultunk a Tower bejárata felé, mégpedig úgy, hogy apámat kétoldalt Angyal és Hermeticus támogatta. Apám gyöngébb volt, mint beismerte volna, és annyira kifulladt, hogy meg kellett állnia. A hold fényesen sütött, tisztán elláthattunk a Tower Hill tetejéig. Ahogy ott vártunk, hirtelen három lovas kordély jelent meg a Tower Street irányából, rágördült a fűre, és egyenest a Vizesárok felé tartott. Olyanok voltak, mint három halottaskordély, de semmi sem indokolta, hogy miért éppen arrafelé igyekeznek. Odaértek a Vizesárokhoz, és megálltak.[/p]
		[p]Tudtam, hogy Vér három kordélyt csináltatott, amelyek hasonlítanak a halottaskordélyokhoz, de különleges terv szerint készültek. Ezek lettek volna azok a kordélyok? Hermeticus és én apámmal maradtunk, Angyal pedig elindult a várakozó kordélyok felé.[/p]
		[p]Láttuk, hogy Angyal odaér. Két puffanás, egy csobbanás és egy elfojtott kiáltás hallatszott. Láttam, Angyal jelt ad. Azt akarta, hogy csatlakozzunk hozzá.[/p]
		[p]Egy ember lebegett a Vizesárok vizén. Másik kettő eszméletlenül feküdt a földön. Angyal fölült az első kordélyra, intett Hermeticusnak, hogy szálljon föl a másodikra, én meg apámmal a harmadikra. Angyal vezetésével elindultunk.[/p]
		[p]A Tower Street felé haladtunk, majd fölfelé kanyarodtunk egy utcácskán, amely a Mindenszentek templomának udvarához vezetett. Sok halottaskordély járt ki-be az udvar kapuján. Angyal azok között állította meg a kordélyát, amelyek üresen, indulásra készen álltak. Tudtam, mit forgat Angyal a fejében. A kordélyokat el is vihetik, ott is hagyhatják, de igazi tulajdonosuk semmiképpen sem fog még aznap éjjel rájuk találni![/p]
		[p]Nagy nehézségek árán vissza támogattuk apámat a Towerhoz, ahol kitartó kopogtatás után beengedtek, majd Sir John Robinsonhoz, a Tower parancsnokához vezettek bennünket.[/p]
	</text>
    <next id="44"></next>
  </p>
  <p id="39">
    <text>
		[p]Egy halom kőtörmelék mögé kuporodtam. Láttam, hogy a feketeruhás elmegy előttem, majd odalép az ajtóhoz. Éppen ráhelyezte a fa keresztrudat, amikor hangot – oroszlánbőgést – hallottam odakintről. Másik bőgés válaszolt rá, majd egy tigris horkantasa és vicsorgása. Valaki kinyitotta a ketreceket![/p]
		[p]Bármit műveltek is fölöttem, biztosra vehették, hogy senki sem fogja zavarni őket. A Tower helyőrségének katonái talán lezárták az utca végét, de el sem tudtam képzelni, hogy bárki is bemerészkedjék a szabadjára engedett oroszlánok és tigrisek közé. Akik amúgy is az utcában laknak, nyilván most zárkóznak be a házukba.[/p]
		[p]A fekete ruhás férfi visszament az állványzathoz. Rejtekhelyemről keveset láthattam, de eleget hallottam ahhoz, hogy fejemben összeálljon a kép.[/p]
		[p]Éppen egy hídféleséget csúsztattak át az állványzat tetejéről a szemközti épület a Pénzverde! tetejére. Egy darabig mintha semmi sem történt volna, aztán fölismertem egy kis taligakerék csikorgását a híd irányából. Átgördült az állványon a külső falhoz. Csigák nyikorgását hallottam. A hangok megismétlődtek, ahogy a taliga ide-oda közlekedett a híd és a külső fal között. Fölmásztam a létrákon, de a padozat alatt maradtam, amelyen a taliga mozgott. Hangot hallottam: – Elég. Indulásra készen állnak – aztán lépések dobogtak, vissza a hídon át.[/p]
		[p]Amikor már biztos voltam benne, hogy senki sincs fölöttem, fölmásztam a padozatra, és a külső falhoz mentem. Odalent a Vizesárokban két furcsa formájú csónakra sütött a holdfény. Az egyik üres volt. A másikban két férfi éppen vízbe készült mártani a bebugyolált evezőket. Előttem kötél lógott a falról. Maga a fal sötét árnyékban volt, a csónakban ülők pedig a hátukat fordították felém. Megragadtam az alkalmat, és lesiklottam a kötélen a vízbe. Amint a csónak elindult, hátul megragadtam az ácsolatát, úgy, hogy a csónak maga után húzzon a vízben. Most már értettem, miért van olyan furcsa formája. Nem is csónak volt ez, hanem úszó halottaskordély! A Vizesárok túlsó partján megláttam egy másik, várakozó lovas kordélyt és még két hozzá kötött lovat. Eleresztettem a csónakot, és partra úsztam, ahonnan én jól láthattam, engem azonban nem láthattak.[/p]
	</text>
    <next id="41"></next>
  </p>
  <p id="40">
    <text>
		[p]A városba visszavezető út nem volt sokkal hosszabb négy mérföldnél. Ennek a távolságnak már a felét megtettük, és éppen a Dogges-sziget mellett haladtunk el, amikor Hermeticus szólt a csónakosnak, hogy hagyja abba az evezést, mert hallgatózni akar. Egy másik, talán négy- vagy hatevezös csónakot hallottunk közeledni a hátunk mögül. Angyal helyet cserélt a csónakossal. Ami Angyal evezési tudományából esetleg hiányzott, azt sokszorosan pótolta az ereje. A csónak megugrott, orra fölágaskodott, és a nekiütköző hullámok finom permetet szórtak ránk a csónak farában.[/p]
		[p]A Tower kikötőnél ismét megálltunk. A csónak még mindig mögöttünk volt, de a csobbanások most távolabbról jöttek. Áteveztünk a London Bridge alatt, a Queenhithe lépcsőjéhez.[/p]
		[p]Apám elbicegett a Cheapside-ig, kétoldalt Angyal és Hermeticus támogatta. Az út hátralévő részén Angyal vitte a hátán. Fölráztuk Mollyt az ágyából, s míg ő ételt-italt készített nekünk, Hermeticus kitisztította és bekötözte apám sebét. A Fekete Sason töltött idő és lábának sebesülése sok erejét emésztette föl, így aznap éjszaka már aligha lehetett volna még egyszer kimozdítani őt otthonról.[/p]
		[p]Hajnalban Hermeticus távozott, majd Evelyn úrral tért vissza hintón. Apámat a Towerba vitték, hogy ott találkozzék Sir John Robinsonnal, a Tower parancsnokával. Furcsa dolog történt. A parancsnok elmagyarázta apámnak, hogy egy férfi, akit ő a marokkói nagykövetnek vélt, állatokat hozott a Tower állatseregletébe. Míg más megoldást nem találtak, néhány oroszlánt és tigrist az utazóketrecekben helyeztek el, a parancsnok háza előtt. Éjjel valaki szabadon engedte őket. A Tower helyőrsége hajnalra bekerítette őket a Pénzverde utcájában, majd némelyik állatot ismét elfogták, másokat lelőttek.[/p]
		[p]Úgy festett, mintha valakik bűntényt terveltek volna ki, azonban nem követték el. Eszembe jutott a csónak, amelyik követett bennünket. Apám szökése akadályozta volna meg a bűntényt? Talán azt hitték, túl sokat tud? Tévedtek! Nemcsak azt nem tudta egyikünk se, hogyan készültek elkövetni a bűntettet, hanem még azt se tudtuk, mi lett volna maga a bűntény! Mindez továbbra is egy bizonyos Vér nevezetű ember titka maradt![/p]
	</text>
    <victory />
  </p>
  <p id="41">
    <text>
		[p]A csónak partot ért. A kordély kocsisa odament, és kikötötte. A három férfi ekkor nekilátott, hogy valamit átrakjon a csónakból a kordélyba. Bármi volt is az, kicsi és nehéz lehetett mindegyik darab, mert egy ember egyszerre csak egyet vitt. Egyszerre csak rájuk ragyogott a holdfény. Aranyrudakat raktak a kordélyba![/p]
		[p]Tennem kellett valamit. A Tower kapui ilyenkor nyilván zárva vannak, és hosszú időbe telhet, míg felrázom valamelyik toronyőrt. Angyal jutott eszembe. A nap már rég lement, nem volt valószínű, hogy még most is a lépcsőnél várakozna. Ezt gyorsan megtudhattam.[/p]
		[p]A part mentén settenkedtem tovább, amíg úgy nem véltem, most már nyugodtan fölmászhatok a vizesárokból, nem fognak meglátni. A Tower kikötőhöz szaladtam. Először azt hittem, nincs itt senki, de aztán valami sötét foltot láttam a földön a Királynő lépcső mellett. Angyal volt az, mélyen aludt. Fölébresztettem, és elmondtam neki, mit láttam. Visszasiettünk a Vizesárokhoz. Amikor elhaladtunk a Tower bejárata mellett, Angyal jelezte, hogy menjek a kapuhoz, és próbáljam meg riadóztatni az őröket. Aztán magamra hagyott, és sietve eltűnt a sötétben.[/p]
		[p]Hosszú percekig kellett dörömbölnöm a Középső Torony kapuján, mire megjelent a lámpás és kinyílt a kapu. Elmondtam, mi történik. A toronyőr elrohant katonákért, és azt mondta, várjak a kapunál. Gyorsan elvesztettem a türelmemet, és már indultam is, hogy megnézzem, mire jutott Angyal.[/p]
		[p]A kordély meg a lovak még mindig ott voltak, nagyjából úgy, ahogy hagytam őket. A csónak eltűnt, és egyetlen embert se láttam, még a kordély kocsisát sem. Angyalt sem láttam sehol.[/p]
		[p]Egy kiáltás a Vizesárok felé vonzotta a tekintetemet. Az, amit a második csónaknak néztem, most indult el az árok túlsó széle felé. Akárcsak az elsőben, ebben is két férfi evezett, de egy harmadik is állt közöttük. Ő kiabált, bár a szavakat nem értettem.[/p]
		[p]Éreztem, hogy valami baj van. Minél tovább figyeltem, annál jobban látszott, hogy a csónak egyre mélyebbre merül a vízben. Süllyedt. Egyszerre csak elmerült, és már csak három ember kapálózott a Vizesárokban.[/p]
	</text>
    <next id="43"></next>
  </p>
  <p id="42">
    <text>
		[p]Kiléptem az épületből, és becsuktam magam mögött az ajtót. Az utcának azt az oldalát, ahol álltam, holdfény világította meg. A másik oldal árnyékban volt. Már éppen elindultam volna az ajtótól, amikor valahonnan az árnyékból mély, állati bőgést hallottam. Erre kissé távolabbról másik bőgés válaszolt, majd egy vicsorgó horkantás az ellenkező irányból. Valaki kinyitotta a ketreceket! Az oroszlánok meg a tigrisek szabadon kóboroltak az utcán.[/p]
		[p]Megpróbáltam visszajutni az épületbe. Ám az ajtóra közben alighanem keresztrudat tettek vagy bereteszelték. A morgás megismétlődött ; ezúttal közelebbről! A falhoz lapultam, és araszolva elindultam mellette. Ismét egy bejáratot tapintottam. Megpróbálkoztam az ajtóval. Kinyílt. Csaknem beestem, lecsaptam magam mögött a závárt. Kívülről valami nagyon nehéz dolog ütődött az ajtónak, de a deszka kibírta.[/p]
		[p]Ez is elhagyott épület volt. Csak kevéske fény szűrődött be a felső ablakon, de ahhoz elegendő, hogy fölmérjem, csakis azon az úton távozhatom, ahol bejöttem. A Tower helyőrsége talán lezárta az utca végét, de el sem tudtam képzelni, hogy bárki is bemerészkedjék a sötétségbe. Tudtam, hogy reggelig fogoly vagyok![/p]
		[p]Végül bizonyára elaludtam, mert kiáltozásra és lövöldözésre ébredtem. Reggel volt. Fölemeltem a závárt, és kissé kinyitottam az ajtót. Egy élettelen oroszlán feküdt odakint, és az utca tele volt katonával.[/p]
		[p]Engem Sir John Robinsonhoz, a Tower parancsnokához vittek, ahol beszámoltam a velem történtekről. Már túl késő volt. Az éjszaka folyamán félmillió font értékű arányúidat vittek el a Pénzverdéből. Semmilyen jel nem utalt arra, hogy a tolvajok hogyan jutottak be a Pénzverdébe, mert nem hagytak nyomot, és sejteni sem lehetett, miként sikerült kivinniük az aranyat Anglia egyik legbiztonságosabb és legjobban őrzött épületéből.[/p]
		[p]Apámat még aznap kiszabadították. Mindössze annyit tudott, hogy azért rabolták el, mert rájött, hogy a házába szállított holttest a valódi marokkói nagykövet volt. Hogy ki adta ki magát követnek és ki hozta az állatokat a Towerba, azt bizony már sejtettük, csakhogy Vér Tamás ezredes közben eltűnt Londonból, mégpedig minden jel szerint Sir Szamár Hugóval együtt.[/p]
		[p]Csak egyetlen támpontot találtak. Amikor az üres oroszlánketreceket elmozdították, titkos rekeszekre bukkanlak alattuk, amelyek elég nagyok voltak ahhoz, hogy többen is elrejtőzhessenek bennük.[/p]
	</text>
    <victory />
  </p>
  <p id="43">
    <text>
		[p]Hármuk közül az egyik úszni kezdett a part irányába. Láttam, hogy a másik kettő nem tud úszni, az úszó azonban fütyült a kiáltozásukra, és tovább igyekezett a part felé. Mire elérte, már csak fodrozódó víz és csönd volt a háta mögött.[/p]
		[p]Láttam, hogy kikászálódik a vízből és a kordély felé szalad. Mivel nem látott kocsist, leoldozta a pányvát a két lóról, és fölpattant a kordélyra. Ostorcsattanást hallottam, és láttam, hogy a kordély elindul a Tower Street irányába.[/p]
		[p]Emberi hangokat és lódobogást hallottam a hátam mögül, a Tower felől. Biztosra vettem, hogy már elkéstek. Ha a kordélyon ülő ember Vér ezredes volt, mostanra már a szűk sikátorok útvesztőjébe ért, ahol nyüzsögnek a teljesen egyforma halottaskordélyok.[/p]
		[p]Kéz ért a vállamhoz. Angyal állt mellettem, és intett, hogy kövessem. A Tower Streetre mentünk egy keskeny utcácskán, amely a Mindenszentek templomának udvarához vezetett, az udvaron pedig ki-be járt a sok halottaskordély. Megálltunk az egyiknél, a kapu mellett. Angyal hátrahajtotta a kordélyt fedő zsákvásznat. A kordély alja tele volt aranyrúddal. Egy férfi eszméletlen teste hevert rajtuk, bizonyára ő volt a kocsis.[/p]
		[p]Lassan én is megértettem Angyal jelbeszédét. Míg az első csónak visszament a Vizesárok túlsó partjára, Angyal elintézte a kocsist, és kicserélte a kordélyokat. Aztán átúszott a vizesárkon, és késével alul apró lyukat vágott a második csónak deszkái közé, mialatt arra éppen rakodtak. Utána visszaúszott, és várt. No és mi volt a kordélyban, amellyel Vér elhajtott? Angyal kétszer föltartotta a tíz ujját, aztán mereven az oldalához szorította a karjait és behunyta a szemét. Vér mindössze a pestis húsz áldozatát lopta el![/p]
		[p]Apámat még aznap kiszabadították. Csak azért rabolták el, mert látta az igazi marokkói nagykövet holttestét. Sok embert tartóztattak le a Towerban, de Sir Szamár Hugónak sikerült kiszöknie az országból.[/p]
		[p]A hideg december jövetelével a pestis elhagyta Londont, s többé nem tért vissza. Vér ezredes azonban hat év múlva visszatért Londonba és a Towerba is, és kis híján sikerült ellopnia a koronaékszereket, de ez persze már másik történet.[/p]
	</text>
    <victory />
  </p>
  <p id="44">
    <text>
		[p]Meglepetéssel tapasztaltuk, hogy Sir Johnt ébren és felöltözve találjuk. Figyelmesen végighallgatta beszámolónkat. Elmagyarázta apámnak, hogy egy férfi, akit ő marokkói nagykövetnek hitt, állatokat hozott a Tower állatseregletébe. Míg más megoldást nem találtak, néhány oroszlánt és tigrist az utazóketrecekben helyeztek el, a parancsnok háza előtt. Éjjel valaki szabadon engedte őket. A Tower helyőrsége bekerítette őket a Pénzverde utcájában, de reggelig senki se merészkedett be oda. Ezért nem aludt Sir John, és ezért volt felöltözve.[/p]
		[p]Sir John a frissen szerzett ismeretekből arra következtetett, hogy alighanem megkísérlik kirabolni a Pénzverdét. A rablás már meg is történhetett, de Sir John elhatározta, hogy egyetlen rablónak sem sikerülhet elhagyni a Towert. Külön őröket állítottak a falakhoz meg a Vizesárok környékére, s így vártuk a hajnalt.[/p]
		[p]Hajnalban a katonák bevonultak a Pénzverde utcájába. Két oroszlánt és egy tigrist hálóval fogtak el. A többi állatot lelőtték. A Pénzverde érintetlennek látszott, a betörők utáni kutatást azonban rögtön megkezdték.[/p]
		[p]Miközben folyt a hajsza, a parancsnok házának ablakán kinézve Hermeticus észrevette, hogy az állatok ketrecei eltűntek, noha érkezésünkkor még ott voltak. Ebben a pillanatban bukkant föl a Középső Torony Őre, és a prancsnokot kereste. Ő már tudta, hová lettek a ketrecek. Félórával ezelőtt vitték ki őket a kapun. Három ember volt velük; egyiküknél parancsnoki aláírással ellátott engedély volt.[/p]
		[p]Mint vártam, a parancsnok mit sem tudott a ketrecekről meg az engedélyről! És a történet még nem is ért itt véget. Még aznap megtalálták a magukra hagyott ketreceket a Tower Street közelében. Mindegyiknek az alján titkos rekeszt fedeztek föl – olyan nagyot, hogy hat ember is beleférhetett.[/p]
		[p]Apám biztonságban hazakerült, és talán nekem is volt egy kis részem a rablás megakadályozásában, mégis csalódást éreztem. Hogyan használták volna a kordélyokat? Hogyan tudtak volna dolgozni a rablók egy vérengző állatokkal teli utcában? Mindez titok maradt, amit talán csak a magát Vér ezredesnek nevező ember ismert.[/p]
	</text>
    <victory />
  </p>
</content>