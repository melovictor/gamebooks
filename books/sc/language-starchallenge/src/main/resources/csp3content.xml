<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/raw.xsd">
  <p id="back_cover">
    <text>
        [p][/p]
    </text>
    <next id="background" />
  </p>
  <p id="background" display="Háttér">
    <text>
        [p class="inlineImage" data-img="94"][/p]
        [p]Szeretnél űrfelderltő lenni?[/p]
        [p]Szeretnél Te is száguldani a hipertéren át távoli világok felé? Szeretnéd Te megtalálni az idegen értelmes lényeket, testvéreinket, és ugye szeretnéd Te megszabadítani őket ismeretlen halálos veszedelmektől?[/p]
        [p]Álmodozni jó. De vajon alkalmas lennél-e ilyen nagy feladatra?[/p]
        [p]Próbáid ki Magad![/p]
        [p]Jövő űrhajósai, álmodozói, vár benneteket a TITOKZATOS ZÓNA![/p]
        [p]Figyeljétek, keressétek, próbáljátok ki erőiteket![/p]
        [p]Sok szerencsét![/p]
    </text>
    <next id="1"></next>
  </p>
  <p id="1">
    <text>
        [p class="inlineImage" data-img="1"][/p]
        [p]2525-öt írunk. Az emberiség már a csillagok között terjeszkedik.[/p]
        [p]Most érkeztél a [em]Nebula[/em] űrállomásra, a Világok Szövetsége rendfenntartó és nyomozó haderejének főhadiszállására. Erről az űrállomásról indulnak szerte a csillagrendszerekbe az újoncügynökök, hogy fenntartsák a rendet, segítsenek a bajban.[/p]
        [p]A [em]Nebula[/em] teleportációs rendszere egy pillanat alatt akárhová továbbítani tud téged a galaxisban, de használhatod saját űrrepülőgépedet, a [em]Challenger[/em]t is. Ha bármikor segítségre van szükséged, nyugodtan kérj erősítést a [em]Nebulá[/em]tól.[/p]
        [p]Ne feledd, hogy küldetésed sikere vagy kudarca (és nem utolsósorban a tulajdon életed) a te döntéseidtől függ majd. A legjobb Nebula-ügynökök azok, akik gyorsan, de átgondoltan tudnak határozni.[/p]
        [p]Siess! POLARIS KAPITÁNYNAK szüksége van rád![/p]
    </text>
    <next id="2"></next>
  </p>
  <p id="2">
    <text>
        [p]– A galaxisra! Mi történt velük?![/p]
        [p]Kimeredt szemmel nézed, ahogy három megtermett űrhajóst hordágyon hoznak ki teherszállító űrhajójukból. A három férfi zagyván gügyörészik, mint a csecsemők.[/p]
        [p]– Nincs idő kérdezősködni, főnök – mondja 5-SI. – Polaris kapitány hívat minket![/p]
        [p]A Nebula Központban hangos kondulással becsukódik mögöttetek a tömör, súlyos protániumajto. Hatalmas fénytérkép világit a levegőben. Polaris kapitány mereven nézi. Aggodalom ül az arcán. Még sohasem láttad ilyennek.[/p]
        [p]– Ezek a piros vonalak a Világok Szövetsége kereskedelmi útvonalai. – Polaris a térképre mutat. – Látja, milyen sok vezet a Meropára, itt, a Fiastyúk-halmazban? Minden kapcsolatot elveszítettünk a Meropával! Csak valami különös elmezavarról hallani, ami abban az űrszektorban a hatalmába keríti az utazókat![/p]
        [p]Valami megvilágosodik az agyadban.[/p]
        [p]– Azok a kereskedelmi űrhajósok, akiket most szedtünk fel! A Meropáról jöttek![/p]
        [p]Polaris komoran bólint.[/p]
        [p]– Mielőtt teljesen elborult az elméjük, annyit mondtak még: „Vigyázzatok… ragályos téboly!”[/p]
    </text>
    <next id="3"></next>
  </p>
  <p id="3">
    <text>
        [p]– Meg kell tudnunk, hogy mi folyik abban a szektorban – mondja Polaris. – Lehet, hogy valóban betegség, amely az embereknek csak az agyát támadja meg. De lehet, hogy…[/p]
        [p]– Telepatikus lények gonosz mesterkedése, hogy megfosszanak a józan eszünktől! – kiáltasz fel. – Akármi is, szembe kell szállnunk vele. Vállalja a küldetést?[/p]
        [p]Végigszalad a hideg a hátadon, de azt feleled:[/p]
        [p]– Igen![/p]
        [p]– Tudtam, hogy jól választottam! – Polaris elmosolyodik. – Mint majd látni fogja, a szkafandere szokásos védőrendszerei mellé fölszereltünk egy különleges pszi-pajzsot is. Elvben védelmet kell nyújtania szinte minden agytámadás ellen. Egyelőre azonban kipróbálatlan. Lehet, hogy magasabb rendű telepatikus képességű lények ellen nem hatásos. Kérdése van?[/p]
        [p]– Csak egy – így te. – A Nebulának régebben volt egy szanatóriuma az Atreus-7-en a hipertérláz áldozatai számára. Csak öt parszeknyire van a Meropától. Hátha ők tudnak valamit erről a ragályos tébolyról![/p]
        [p]– Dr. Berstrom Aanxt a szanatórium vezetője – mondja Poláris. – Ha akarja, keresse föl először őt.[/p]
    </text>
    <next id="47">Ha úgy döntesz, hogy a hiperteret átszelve, egyenesen a Meropára mész</next>
    <next id="25">Ha az első állomásod az Atreus-7</next>
  </p>
  <p id="4">
    <text>
        [p class="inlineImage" data-img="4"][/p]
        [p]Amit 5-SI elmond, csakugyan mindent megváltoztat. A fokozatos felmelegedés oka a Cryonon nem a levegőszennyeződés. A cryoni tudósok tévedtek. Az igazi ok az, hogy a Letor, a Cryon egyetlen holdja, nemsokára fel fog robbanni![/p]
        [p]Bekapcsolod a kommunikátort. Figyelmeztetni akarod Klaang királynőt. Nem hallgat rád. Elvakítja a düh az ügyes szökés miatt.[/p]
        [p]– Ez csak valami újabb csel! – kiabálja.[/p]
        [p]A [em]Challenger[/em]t biztonságos távolságba viszed a bolygótól. A Letör felrobban. A Cryon elpusztul – és vele pusztulnak a Protomin-növények, amelyek megmérgezték a galaxist.[/p]
    </text>
    <next id="115*4">Teljesítetted a küldetésed</next>
  </p>
  <p id="5">
    <text>
        [p]Vonaglasz, rágatózol. A Gúzsok csak jobban szorítanak.[/p]
        [p]– Mit csináltatok dr. Aanxttal, kráterfejűek? – liheged. – A [em]Nebula[/em] ügynöke vagyok, követelem, hogy vigyetek dr. Aanxthoz![/p]
        [p]A Gúzsok végighurcolnak egy hosszú folyosón, aztán odakötöznek egy oszlophoz. Hárman kiválnak közülük, és bemennek a közeli irodába. Kihallatszik a beszélgetés.[/p]
        [p]– Doktor úr, az az okvetetlenkedő mindent tönkretett! A számítógépeket, a gondolatszékeket… mindent szétlőtt![/p]
        [p]– Semmi sem okozna nagyobb örömöt, mint ha elláthatnám a balját annak a féregnek – feleli egy öregebb hang. – De nem az enyém a döntés joga. Csak a parancsnok róhat ki büntetést.[/p]
        [p]E szavak hallatán legszívesebben belerúgnál magadba, amiért nem hallgattál arra a betegre kint, az erőtérnél. „Dr. Aanxt tényleg őrült! – gondolod. – Tényleg köze van a ragályos tébolyhoz, ezzel a »parancsnokkal« együtt!”[/p]
        [p]Még végig sem gondoltad, amikor belöknek az irodába. Dr. Aanxt gyilkos pillantással mered rád.[/p]
    </text>
    <next id="106"></next>
  </p>
  <p id="6">
    <text>
        [p class="inlineImage" data-img="6"][/p]
        [p]Kitartasz az első elképzelésed mellett, akármit mondjon is 5-SI.[/p]
        [p]A [em]Challenger[/em] energiapajzsa körülveszi a hajót. Épp idejében, mert a volodiánok támadnak.[/p]
        [p]Igazad volt! Az energiapajzs fölfogja az ellenséges tüzet; sőt éppen csak meggypirosan világit.[/p]
        [p]– Ha egy igazi volodián flotta tüzelne ránk, fehéren izzana a pajzs – mondod. – Mi lehet emögött?[/p]
        [p]Az egyik Igazdroid megszólal:[/p]
        [p]– Talán minél több álmot álmodik az a valami, annál gyengébb egy-egy álma.[/p]
        [p]– Ez az! – kiáltasz fel. – A gonosz álmodót kifárasztja a két párhuzamos álom. Ez a jó pillanat, hogy elkapjuk![/p]
    </text>
    <next id="18"></next>
  </p>
  <p id="7">
    <text>
        [p]De úgy látszik, ez bizony nem álom. Érzed, hogy Kadmus hipnotikus ereje egyre jobban a hatalmába kerít, ezért észrevétlenül bekapcsolod a pszi-pajzsodat. Működik! Akaratodon érzékelhetően enyhül Kadmus gonosz szorítása.[/p]
        [p]Úgy teszel azonban, mintha még mindig ő volna az úr…[/p]
        [p]És a gazember felül a trükknek! Azt hiszi, immár a rabszolgája vagy, nyugodtan kikapcsolhatja a sisakodat. Miután visszaereszkedsz a földre, Kadmus megparancsolja, hogy kövesd a Rémközpontba. Egy gördeszka talpú Funkcionális pillanatok alatt odaszáguld veletek.[/p]
        [p]A Rémközpont Kadmus laboratóriuma. Látod, hogy tucatjával hevernek szanaszéjjel a félig kész szenzi-sisakok.[/p]
        [p]Megpróbálhatnád megtámadni Kadmust. De hatalmas termetű, és azt beszélik, a közelharc nagymestere.[/p]
        [p]A másik lehetőség, hogy a tulajdon szerkezeteit fordítsd ellene. Ha a fejére tudnál rakni egy olyan sisakot…[/p]
    </text>
    <next id="44">Ha van bátorságod ráugrani Kadmusra</next>
    <next id="94">Ha a saját fegyverével akarod legyőzni</next>
  </p>
  <p id="8">
    <text>
        [p class="inlineImage" data-img="8"][/p]
        [p]Egy gravitációs sugár terített a földre. Minden porcikád ötvenszer súlyosabb most a rendesnél. És ami még rosszabb, két atreai fenevér áll őrt feletted! A fenevérek nem látnak ugyan, de a legkisebb mozgást is érzékelik hosszú, mérges nyelvükkel.[/p]
        [p]5-SI a közelben van. Valahogy sikerült elkerülnie a gravitációs sugarat. A fenevérek sem vették észre.[/p]
        [p]– [em]Az idétlen dögkeselyűi![/em] – jut el hozzád 5-SI gondolata. – [em]Szerencsére ide nem látnak a nyelvükkel![/em][/p]
        [p]– [em]Jó neked, cimbora[/em] – mondod. – [em]De a segítségedre van szükségem. Jól át tudod tekinteni az egész szobát?[/em][/p]
        [p]– [em]Kristálytisztán![/em] – mondja 5-SI.[/p]
        [p]– [em]A mikropulzárom tüzelésre kész[/em] – szólsz. – [em]Nem lesz könnyű dolog, de talán annyira tudom mozgatni a kezem, hogy egy lövést leadjak. Iszonyú ez a súly! Azt hiszem, nemsokára elájulok.[/em][/p]
        [p]– [em]Rendben, főnök, segítek majd célozni. De mi lesz a célpont: Kristályfej vagy az elektromos kábel? Melyikre akarsz lőni?[/em][/p]
    </text>
    <next id="96">Ha Kristályfejre tüzelsz</next>
    <next id="85">Ha a kábelt akarod tönkretenni</next>
  </p>
  <p id="9">
    <empty />
  </p>
  <p id="10">
    <text>
        [p class="inlineImage" data-img="10"][/p]
        [p]Egyre nehezebben veszed a levegőt. A szkafanderedben csökken a hőmérséklet.[/p]
        [p]– 5-SI, miért akarsz megölni? – kérleled. – Hagyd már abba! A robot még mindig nem engedelmeskedik az utasításnak. Kikapcsolod mikropulzárod biztosítóját. Mindkét kezeddel meghúzod az elsütőket, aztán kikászálódsz az ülés roncsai közül.[/p]
        [p]– Megőrültél, főnök? – kérdezi 5-SI. – Úgy látszik, a pszi-pajzsok hatástalanok. Azért csökkentettem a levegőellátást és a hőmérsékletet, hogy segítsek, hogy mérsékeljem a Zóna hatását! – Eszeveszetten villóznak rajta a vörös fények.[/p]
        [p]Már késő. Már nem bízol 5-SI-ben. Átveszed a hajó irányítását. Hirtelen új látomások rohannak rád a Titokzatos Zónából. Azt látod, hogy egy szitakötő labdázik három kisbolygóval. Aztán átváltozik óriás paradicsommá. A kedvenc ételed! Teljes sebességgel megindulsz feléje. Tévedtél! Egy üstökös! Nekiütközöl és felrobbansz.[/p]
        [p class="end"]VÉGED![/p]
    </text>
    <victory />
  </p>
  <p id="11">
    <text>
        [p]– Megtennétek minek? – Csak pislogsz.[/p]
        [p]– Főnökünknek – válaszol a vörös hajú. – Mindig a legjobb játékos a főnök. És te mindannyiunkat legyőztél![/p]
        [p]Úgy döntesz, jó képet vágsz a dologhoz. Talán hasznát veheted majd.[/p]
        [p]– Hát ha ez a helyzet, azt hiszem, nem utasíthatom vissza…[/p]
        [p]– Jól van – mondja a vörös hajú. – Akkor készülj fel a beavatási szertartásra![/p]
        [p]– Micsodára?! – kérdezed.[/p]
        [p]A vörös meglepetten rád néz.[/p]
        [p]– Csak nem képzeled, hogy a főnökünk lehetsz anélkül, hogy kiálld az erőpróbát? De nincs mitől félned. Te olyan szerencsés vagy, hogy biztosan kibírod élve…[/p]
    </text>
    <next id="100"></next>
  </p>
  <p id="12">
    <text>
        [p]A spirális közeledik hozzád, forog, mint a tornádó.[/p]
        [p]Biztos vagy benne, hogy ez is csak káprázat. Nem lehet más! Nem tüzelsz.[/p]
        [p]Átszökken egy völgyön. A növények, melyeket súrol, nyálkás kis pocsolyákká olvadnak össze.[/p]
        [p]Már majdnem elér…[/p]
        [p]– Főnök! Főnök! – sercegi 5-SI. – Nyolc perc! Ez nem lehet érzéki csalódás! Ez a dög tényleg itt van![/p]
        [p]De a robot szavai elkéstek. A spirális rád ront. Nem más, mint egy mutáns űrvírus, amely minden élőlényből kivonja a fehérjét…[/p]
        [p]Kétségbeesett gurgulázással olvadsz össze híg iszaptócsává.[/p]
        [p class="end"]VÉGED![/p]
    </text>
    <victory />
  </p>
  <p id="13">
    <text>
        [p class="inlineImage" data-img="13"][/p]
        [p]„Egyszeműek ezrei veszíthetik életüket egy felkelésben – gondolod. – Érdemes megpróbálni először beszélni GIGA fejével. Megtámadni később is ráérek.”[/p]
        [p]Monops bevezet a kommunikációs központba.[/p]
        [p]– GIGA – kezded –, engem a [em]Nebula[/em] küldött ide, hogy elhárítsam a súlyos veszélyt, ami az egész galaxist fenyegeti. A sugárzás, amelyet a vallatiánoknak előállítasz, hatalmas telepatikus erőt ad nekik, de közben lyukat ütött a világegyetemen! A lyukon át tébolyult álmok ömlenek a galaxisba, és ragályos űrtébolyt terjesztenek. Csak te segíthetsz![/p]
        [p]Mennydörgő hang hallatszik, amely mintha megremegtetné az egész bolygót:[/p]
        [p]– Hazudsz! Semmi olyat nem teszek, ami kárára volna bárkinek! Én GIGA vagyok! Csak jót teszek, rosszat soha![/p]
        [p]– Megengeded, hogy bebizonyítsam: igazat beszélek? – kérleled.[/p]
        [p]– Megpróbálhatod – dörgi GIGA. – De csak egyszer…[/p]
    </text>
    <next id="72"></next>
  </p>
  <p id="14">
    <text>
        [p class="inlineImage" data-img="14"][/p]
        [p]A gondolatvillámokat választod, abban a reményben, hogy a pszi-pajzsod majd megvéd tőlük.[/p]
        [p]Érintkezésbe lépsz 5-SI-vel, és utasítod, hogy kapcsolja be a pszi-pajzsodat.[/p]
        [p]– Szedd össze az Igazdroidokat, és mérjétek be a tartózkodási helyemet, aztán gyertek ide, 5-SI![/p]
        [p]Aztán megfordulsz; ott áll ellenfeled. Egy hétszemű vallatián![/p]
        [p]– A galaxisra! – mondod elakadó lélegzettel. – Ennek magasabb rendű telepatikus ereje van!…[/p]
        [p]Szinte végig sem tudod gondolni, a vallatián máris egy szédítő gondolatvillámot lövell rád![/p]
    </text>
    <next id="95"></next>
  </p>
  <p id="15">
    <text>
        [p]– 5-SI, széles pásztájú, kábító sugárzást a pulzáromra, maximális energiával! – kiáltasz.[/p]
        [p]Gondosan célzol, majd tüzelsz. Az egyszeműek osztaga hirtelen mozdulatlanságba dermed. Gyorsan lefegyverzed őket.[/p]
        [p]Amikor magukhoz térnek, az Igazdroidok segítségével kikérdezed őket.[/p]
        [p]Megtudod, hogy az egyszeműek azt hiszik, az adó ellenük szánt csodafegyver.[/p]
        [p]– Azért küldtek minket, hogy pusztítsuk el – vallja be az egyik egyszemű. – De ha a küldetésünk nem sikerült is, az adó úgysem fog működni![/p]
        [p]– Miért? – kérdezed, és haragosan megrázod.[/p]
        [p]– Azért, mert mi, egyszeműek zavaróadót építünk! Hasznavehetetlen lesz az adótok![/p]
        [p]Most már csak két lehetőséged van. Az egyik az, hogy megpróbálsz időnek előtte érintkezésbe lépni a hatalmas idegen űrlénnyel, bízva abban, hogy az adó működni fog. A másik az, hogy felrobbantod az egyszeműek zavaróadóját.[/p]
    </text>
    <next id="110">Ha megpróbálsz most érintkezésbe lépni az idegen lénnyel</next>
    <next id="29">Ha föl akarod robbantani a zavaróadót</next>
  </p>
  <p id="16">
    <text>
        [p class="inlineImage" data-img="16"][/p]
        [p]– 5-SI, én át akarok menni arra a hajóra! Talán találunk valamit, ami a nyomára vezethet az űrtébolynak![/p]
        [p]Parancsot adsz 5-SI-nek, hogy pörgesse meg a [em]Challenger[/em]t ugyanúgy, ahogy a teherhajó pörög. Kockázatos dolog, de a robot ügyesen végrehajtja. Amikor a két hajó mozgása már szinkronban van, gyerekjáték átrepülnöd.[/p]
        [p]Benyitsz a vezérlőterembe. A legénység egytől egyig halott! Némelyiküknek kidülled a szeme. Mindegyikük arcán ugyanaz a tébolyult kifejezés, mint a kereskedelmi űrhajósokén volt, a [em]Nebulá[/em]n.[/p]
        [p]Átnézed a hajónaplót. A teherszállító hajó a Cryonról, a Meropa-rendszer legkülső bolygójáról szállt fel, és csak egyszer állt meg, a bolygóktól távol, a szabad űrben, hogy árut cseréljen nomád űrkereskedők egy csoportjával.[/p]
        [p]Lehet, hogy a nomádok terjesztik a ragályos tébolyt?[/p]
        [p]Vagy lehet, hogy a Cryon a ragály forrása? Ha igen, akkor az egész galaxis veszélyben van! Cryon a Szövetség fő Protomin-forrása, és a Protomin belekerül szinte minden ételbe…[/p]
        [p]– Pályát változtatunk, irány a Cryon! – mondod 5-SI-nek, amikor visszatérsz a [em]Challenger[/em]re.[/p]
    </text>
    <next id="77"></next>
  </p>
  <p id="17">
    <text>
        [p]5-SI útján érintkezésbe lépsz a böhömök vezetőivel. Beszámolsz nekik az Atreus-7-en raboskodókról. Megígérik, hoy segítséget küldenek. Arra számítasz, hogy csillagrombolókon jönnek majd, sugárágyúkkal. De elfelejtetted, hogy békés természetűek. Nincs hadiűrhajójuk. Csak pár ezer, pszi-pajzzsal ellátott böhöm bányász teleportál a bolygóra, és kettesével-hármasával, hogy ne tűnjenek föl, bemennek a szurdokba.[/p]
        [p]Az egyik csoport biztonságba tereli a betegeket, föl egy magas sziklaperemre. A második csoport nekilát enni a szurdok falát. A szörny és a spirális végül fölfedezi, hogy több böhöm van a kelleténél. Támadásba lendülnének, de már késő![/p]
        [p]A böhömök alárágták a szurdok mindkét falát. A sziklafalak fülsiketítő dördüléssel összeomlanak, maguk alá temetik a szörnyet és az iszonyú spirálist! Kisvártatva az omlás alá temetett böhömök is előbukkannak, arcukon elégedett mosoly. Egyszerűen a felszínre ették magukat! A böhömök is, te is kitüntetést kapsz a [em]Nebulá[/em]tól, mert megfékeztétek az Atreus-7 szörnyetegének tébolyult pusztítását.[/p]
    </text>
    <next id="115*17">Teljesítetted a küldetésed</next>
  </p>
  <p id="18">
    <text>
        [p]Érintkezésbe lépsz Oneirával.[/p]
        [p]– Igazad van – mondja az idegen. – A kettős álmodás valóban elhasználja az oneironok energiáját. Sajnáljuk, hogy támadás érte a hajódat. Sejtelmem sem volt róla, hogy ennyi gonoszság rejtőzik abban a társunkban.[/p]
        [p]– Mi lenne, ha minden oneiron összefogna, és megálmodná a gonosz álmodó pusztulását? – kérdezed.[/p]
        [p]– Sohasem tettünk ilyesmit – mondja Oneira. – Nem is tudom, hajlandóak lennének-e rá az oneironok. És ha csak egyvalamelyikünk nem álmodná azt az álmot, az egész terv kudarcot vallana. És akkor a gonosz álmodó erőszakos bosszúálmokat zúdíthatna ránk. De meg fogom kérni a népemet, hogy próbáljuk meg, ha másképpen nem lehet megfékezni azt a szörnyeteget![/p]
        [p]– Van más lehetőség is – mondod. – Kilőhetnék rá egy negatrontöltetet. De fogalmam sincs róla, milyen hatása lenne a negatronbombának ebben a világegyetemben…[/p]
        [p]– A sorsunk a te kezedben van – jelenti ki Oneira. – Úgy teszünk, ahogy mondod.[/p]
    </text>
    <next id="24">Ha pusztulásba akarod álmodni a gonosz idegent</next>
    <next id="73">Ha tüzelni akarsz rá</next>
  </p>
  <p id="19">
    <text>
        [p class="inlineImage" data-img="19"][/p]
        [p]Biztosan van valami oka 5-SI viselkedésének, mondod magadnak, legkérdezed az Igazdroidokat. Azt felelik, hogy 5-SI azért csökkenti az energiaellátást, hogy növelhesse a pszi-pajzsok teljesítményét.[/p]
        [p]5-SI tehát nem fordult ellened! Megkönnyebbülten felsóhajtasz és hátradőlsz.[/p]
        [p]Hirtelen azt érzed, hogy valaki – vagy valami – érintkezésbe akar lépni veled. Egy kép jelenik meg az agyadban: idegen lény, a teste olyan, mint egy ködös körvonalú fánk. A közepéből álmok, gondolatok, érzelmek áradnak kifelé.[/p]
        [p]– Igaz volna? – Mintha ezt mondaná az idegen lény. – Behatolt volna végre valaki a Titokzatos Zónába anélkül, hogy megtébolyodott volna? Lehet, hogy végre megérkezett a segítség?[/p]
        [p]Az Igazdroidokhoz fordulsz, hogy nem valami újabb őrült érzéki csalódás-e ez is. Azt mondják, nem. A jelek szerint idegen lények léptek érintkezésbe veled, a világegyetemben levű lyuk másik oldaláról.[/p]
        [p]– Oldozz ki, 5-SI! – kiáltod. 5-SI engedelmeskedik. – Most pedig menjünk át azon a lyukon, nézzük meg, mi van mögötte![/p]
    </text>
    <next id="68"></next>
  </p>
  <p id="20">
    <text>
        [p]Rámeredsz a földön heverő betegre.[/p]
        [p]– Szimatoljunk körbe egy kicsit, mielőtt bemegyünk – suttogod. – Nem szabad kockáztatnunk. Hátha igazat beszél ez a szerencséten![/p]
        [p]5-SI furcsán rád sípol.[/p]
        [p]– Miféle szerencsétlen?[/p]
        [p]– Hogyhogy miféle?! – förmedsz rá. – Ez itt a földön![/p]
        [p]– Ne haragudj, főnök, nem akarlak meghazudtolni, de én nem látok senkit a földön. Az életérzékelőm szerint csak egyetlen ember van itt: te.[/p]
        [p]– Azt állítod, hogy képzelődöm?! – ordítasz rá. 5-SI kék fényei megvillannak.[/p]
        [p]– Nem állítok semmit! – feleli. – Csak továbbítom az áramköreim információját.[/p]
        [p]Bizonyos vagy benne, hogy jól láttad, amit láttál. De lehet, hogy káprázat vagy szemfényvesztés?[/p]
        [p]Bekapcsolod a pszi-pajzsot? Vagy lehet, hogy valami baj van 5-SI áramköreivel?[/p]
    </text>
    <next id="71">Ha úgy határozol, hogy bekapcsolod a pszi-pajzsot</next>
    <next id="91">Ha ellenőrizni akarod 5-SI áramköreit</next>
  </p>
  <p id="21">
    <text>
        [p class="inlineImage" data-img="21"][/p]
        [p]Úgy határozol, hogy egyedül küldöd el 5-SI-t kikémlelni a robotokat.[/p]
        [p]– Maradjunk érintkezésben – mondod neki. – Ha Aanxt nem mondott igazat, rögtön el akarom kapni![/p]
        [p]Körülbelül egy órával 5-SI távozása után dr. Aanxt egyre idegesebbnek látszik. Talán 5-SI sorsa aggasztja. Vagy az, hogy mire jön rá a kis robot? Reszkető kézzel rakja a dobozba a tébolyellenes szert. Már le akarná csukni, amikor kicsúszik a kezéből… A doboz nekivágódik egy sziklának. Kék folyadék csurog belőle.[/p]
        [p]– Jaj! – üvölt fel Aanxt. – Ez volt minden szerem! Enélkül megőrülök! És az eszemmel együtt a szer titka is elvész! Végünk, elvesztünk![/p]
    </text>
    <next id="59"></next>
  </p>
  <p id="22">
    <empty />
  </p>
  <p id="23">
    <text>
        [p class="inlineImage" data-img="23"][/p]
        [p]A javítóműhely mellett van egy vendéglő. Letelepszel egy asztalhoz. Csupa mocsok. Olaj és zsír borítja, rajta csavarokkal és anyákkal megrakott tálcák. „Ezek meg minek? – tűnődsz. – Játékszernek vagy sörkorcsolyának?”[/p]
        [p]Egy ütött-kopott géppincér elrecsegi a választékot. Semmi sem hangzik bizalomgerjesztően. Rendelsz egy sikattyút (a konyhafőnök ajánlata), és reméled a legjobbakat. Körülötted mintha mindenki csak a Mámor sört nyakalná. Téged is meghívnak egy korsóra, de nem fogadod el. Egyelőre szolgálatban vagy. Amikor azonban belekóstolsz a sikattyúba (a konyhafönök ajánlata), szinte könyörögsz a géppincérnek, hogy hozzon valamit, ami leviszi az ízét![/p]
        [p]A Mámor sör, noha szürke színű, kellemes, üdítő ízű. Jó érzés egy kicsit elengedni magad végre. Lerúgod a bakancsodat, elnézed a lábujjaidat. Csak nézed, nézed, nézed… Valahogy nem tudod összeszámolni, pontosan hány van.[/p]
        [p]Olyan kellemes az egész világ, mondod magadban.[/p]
        [p]De egy másik belső hang – amely igencsak hasonlít Polaris kapitányéra – azt ordítja, hogy szedd össze magad, mert valami kábítószert kaptál![/p]
    </text>
    <next id="31"></next>
  </p>
  <p id="24">
    <text>
        [p]– A negatronlövedék túl kockázatos – döntesz. – A közelben levő oneironokat is megölné a robbanás.[/p]
        [p]Arra kéred tehát az oneironokat, hogy álmodják pusztulásba gonosz társukat. Nemsokára álmok milliói pattannak elő az idegenek testéből, mint megannyi szappanbuborék.[/p]
        [p]– Vidd közelebb a hajót a gonosz álmodóhoz, hogy elmenekülhessünk a lyukon át! – utasítod 5-SI-t.[/p]
        [p]Előkészíted a [em]Challenger[/em] hajtóműveit, hogy teljes erővel tudjatok átrobogni a világegyetem túloldalára.[/p]
        [p]A végzetes álmok körülfogják a gonosz álmodót.[/p]
        [p]Azt várod, hogy védekezni fog. De nem! Más a terve. Tudja, hogy reménytelen a helyzete. Bosszút akar állni rajtad. Azt álmodja, hogy haldoklik, és a lyuk összezárul, mielőtt átjuthatnál rajta![/p]
        [p]– Teljes meghajtást! – üvöltőd. A [em]Challenger[/em] előreszökken. A lyuk összezárulóban! Félig már átjutottál![/p]
        [p]De csak félig. Ott rekedsz a két világegyetem között. Kásává zúzódsz! A gonosz álmodó nevet utoljára…[/p]
        [p class="end"]VÉGED![/p]
    </text>
    <victory />
  </p>
  <p id="25">
    <text>
        [p class="inlineImage" data-img="25"][/p]
        [p]Űrrepülőgéped, a [em]Challenger[/em] a fénynél sebesebben átszeli a hiperteret az Atreus-7-re. Egy pillanat múlva ott állsz a szanatórium előtt. Nem látsz mást, mint a sziklás talajba süllyesztett négy szürke protániumkupolát. Megpróbálsz bemenni, de hasztalan, visszalök egy erőtér.[/p]
        [p]– Úgy bezárkóztak, mint egy cygneusi satukagyló! – fakadsz ki.[/p]
        [p]– Valószínűleg azért, hogy a betegek ne szökjenek meg – válaszolja a robotod.[/p]
        [p]Átnézel az erőtéren, és azt látod, hogy egy beteg rohan feléd.[/p]
        [p]– Mentsétek a bőrötöket! – rikoltja. – Dr. Aanxt őrült! – Nekiütközik az erőtérnek, és összeroskad.[/p]
        [p]– Főnök! – szólít 5-SI. – Találtam egy bejáratot![/p]
        [p]Nem törődsz a figyelmeztetéssel, és bemégy? Vagy először körülszimatolsz?[/p]
    </text>
    <next id="54">Ha bemégy</next>
    <next id="20">Ha először körül akarsz szimatolni</next>
  </p>
  <p id="26">
    <text>
        [p class="inlineImage" data-img="26"][/p]
        [p]Aznap éjjel betörtök a Feljegyzések Házába. 5-SI könnyűszerrel felnyitja a zárakat.[/p]
        [p]Odabenn halmokban tornyosulnak a jelentések. Remegő kézzel lapozgatod őket. A jelentések szerint a levegőszennyezés következtében a Cryon felmelegedőben van. Ez a melegedés súlyos következményeket okoz a Protomin-farmokon. Egyre több növényt támadnak meg veszélyes gombák.[/p]
        [p]– Lehet, hogy egy ilyen gomba okozza az űrtébolyt? – kérdezed 5-SI-től.[/p]
        [p]– Hát bizony úgy fest a dolog, főnök – zümmögi 5-SI. – És ha tényleg ez a gomba a bűhös, akkor valószínűleg megfertőzött már minden Protomin-konzervet a galaxisban…[/p]
        [p]– így már érthető volna, mitől vesztették eszüket az űr kellős közepén azok az űrkereskedők! Akkor ették meg a protominos kenyereket![/p]
        [p]Kifelé indultok. Tested egyszer csak megszakít egy fénysugarat. Sárgás gáz árad szét körülötted. Mintha forogna veled a szoba. Elveszíted az eszméletedet![/p]
    </text>
    <next id="113"></next>
  </p>
  <p id="27">
    <text>
        [p]5-SI elmondja, hogy a cryoniak a jégpalotában őrzik, a droidok között. Észrevétlenül lehallgatta az áramköreiket. És amíg te a Protomin-farmon vacogtál, fontos új értesüléseket szerzett![/p]
        [p]– [em]Ne tedd kockára az életedet, főnök![/em] – lelkendezi telepatikusan. – [em]Amit megtudtam, az az egész küldetésre más fényt vet![/em][/p]
        [p]– [em]Jól van, 5-SI, hallgatlak. Mi a terved a szökésre?[/em][/p]
        [p]– [em]Nagyon messze vagy, onnan nem tudlak teleportálni a[/em] Challenger[em]re[/em] – magyarázza 5-SI. – [em]De távvezérléssel irányítani tudom az űrrepülőt! Neked nincs más dolgod, csak bekapcsolni az irányadódat! A[/em] Challenger [em]odatalál hozzád. Lyukat olvaszt a kupolán, leszáll és fölszed. Te jelzel nekem, én meg teleportálok a[/em] Challenger[em]re![/em][/p]
        [p]– [em]Zseniális, 5-SI! Rajta![/em][/p]
        [p]Minden úgy megy, mint a karikacsapás. Percek múlva mind a ketten körpályán keringtek a Cryon körül.[/p]
        [p]– Nos, mi az a fontos új értesülés, amiről beszéltél? – kérdezed.[/p]
    </text>
    <next id="4"></next>
  </p>
  <p id="28">
    <text>
        [p]Úgy határozol, hogy megtámadod az álmot. Nem nehéz megtalálni: óriási, narancssárga felhő, amely csak úgy nyeli magába a környező álmokat. Aztán a nagy lyukon átköpi őket a világegyetembe.[/p]
        [p]– 5-SI, kapcsold be a pszi-pajzsunkat! – parancsolod. – Most nagy halat fogunk! – mondod. – 5-SI, görbítsd háló alakúra a pszi-pajzsot! – Aztán lecsapsz a hálóval a rémálomra, hogy nem tud kiszökni belőle![/p]
        [p]Igen ám, de ezáltal bezárul a nyílás a két világegyetem között.[/p]
        [p]Ott rekedtél a másik világegyetemben![/p]
        [p]De nincs minden veszve. Az oneironok olyan hálásak neked, hogy visszaálmodják a [em]Challenger[/em]t a [em]Nebulá[/em]ra.[/p]
        [p]Először senki sem akarja elhinni a történteket. De aztán bemutatod a pszi-hálódban vergődő rémálmot. Előléptetnek Első Osztályú Rendcsinálóvá, mert megsemmisítetted a Titokzatos Zónát.[/p]
    </text>
    <next id="115*28">Teljesítetted küldetésedet</next>
  </p>
  <p id="29">
    <text>
        [p class="inlineImage" data-img="29"][/p]
        [p]– Készíts elő egy negatronlövedéket! – utasltod 5-SI-t. – Cél az egyszeműek bázisa![/p]
        [p]– Kilövésre kész![/p]
        [p]– Tűz! – kiáltod.[/p]
        [p]A bolygó túlsó oldaláról is odahallatszik a becsapódó negatronlövedék robbanása. Az egész bolygó beleremeg.[/p]
        [p]Aztán olyasvalami történik, amivel nem számoltál. A robbanás ion>– és porfelhőt repít a magasba.[/p]
        [p]A felhő összekeveredik a Vallatiát körülvevő részecskékkel, és sötétségbe borltja a bolygót. Ami pedig még rosszabb: amikor kipróbálod a telepatikus adót, kiderül, hogy annak a sugarai sem tudnak áthatolni a felhőkön.[/p]
        [p]– Kudarc! – mondod összeroskadva.[/p]
        [p]– Nem egészen – mutat rá 5-SI. – Most már tudjuk, mi okozza az űrtébolyt. Csak még nem sikerült érintkezésbe lépnünk azzal a gigászi lénnyel, hogy vessen véget neki.[/p]
        [p]– Úgy látszik, ez a feladat már a [em]Nebula[/em] tudósaira marad – mondod. – Talán nekik több szerencséjük lesz. – Beszállsz a [em]Challenger[/em]be, hogy jelentést tégy Polaris kapitánynak.[/p]
    </text>
    <next id="115*29">Küldetésed befejeződött</next>
  </p>
  <p id="30">
    <text>
        [p class="inlineImage" data-img="94"][/p]
        [p]– Azt te csak hiszed, szédült nebulai! – ordít fel Kadmus, és gyomron rúg. – Ilyen ostobának nézel?! Különleges pszi-pajzsom van, állandóan bekapcsolva tartom![/p]
        [p]Ahogy levegő után kapkodva fetrengsz a padlón, Kadmus benyúl a szkafanderedbe, és kitépi a pszi-pajzs áramkörét. Aztán föltesz egy sisakot a fejedre, és teljes energiára kapcsolja.[/p]
        [p]Azt álmodod, megint ott vagy a Szenzoriumban. Megint megjelenik előtted Kadmus arca. Teli torokból nevet. Sohasem láttál még ilyen félelmetes arcot. Nem tudsz küzdeni ellene. Nem fogsz küzdeni ellene. Hipnotikus rabszolgája leszel mindörökre.[/p]
        [p class="end"]VÉGED![/p]
    </text>
    <victory />
  </p>
  <p id="31">
    <text>
        [p]Valahogy kitántorogsz a vendéglőből, lidérces látomásaid vannak. Azt képzeled, a szendvicsed meg akar enni. Szerencsésen visszabotorkálsz a javítóműhelybe.[/p]
        [p]Mindenütt üres mámoros palackok a padlón, a polcokon.[/p]
        [p]A kábulattal küzdve megkeresed 5-SI-t. Három szerelő nagy röhögés közepette éppen a teleportáló rendszerét szedi szét. Biztos vagy benne, hogy nem javítják a robotot, mert fogadásokat kötnek, hogy melyikük tudja a legtovább megpörgetni a stabilizátorát. 5-SI vörös lámpái kétségbeesetten pislognak.[/p]
        [p]Szerencsére a kommunikátorához még nem jutottak el. Odarohansz, bekapcsolod. Érintkezésbe lépsz a [em]Nebula[/em] ügyeleti termével.[/p]
        [p]– Segítség! – kiáltod hisztérikusan kacagva, zokogva. Jelented, hogy az űrtéboly kitörése valamilyen módon kapcsolatban áll a Mámor sörrel. Megmentenek, és dicséretben részesítenek, mert megtaláltad a baj forrását.[/p]
    </text>
    <next id="115*31">Befejezted küldetésedet</next>
  </p>
  <p id="32">
    <text>
        [p class="inlineImage" data-img="32"][/p]
        [p]A következő megálló a Titokzatos Zóna! De mielőtt fejest ugranál bele, megteszel néhány óvintézkedést. Először is 5-SI bekapcsolja a pszi-pajzsokat. Aztán rögzíted magad az ülésben, és 5-SI-vel megváltoztattatod a kombinációt. Így most csak a robot tud kioldozni belőle.[/p]
        [p]– 5-SI, az a kívánságom, hogy ne engedelmeskedj, ha úgy látod, őrültségekre adok utasítást. Ez parancs![/p]
        [p]A [em]Challenger[/em] egy villanással eltűnik a Titokzatos Zónában. Szinte rögtön valami furcsa érzés fog el. A látomások nem térnek vissza. De 5-SI különösen viselkedik. Elzárja a fülke levegőellátását… aztán a szkafandered energiaellátását…[/p]
        [p]Megkérdezed az Igazdroidokat, hogy valóban az történik-e, amit átni vélsz. Mindketten azt mondják, igen.[/p]
        [p]– 5-SI, oldozz ki! – mondod. Nem engedelmeskedik.[/p]
        [p]Mi a teendő? Nyugodtan ülsz, és kivárod, mi lesz. Vagy a mikropulzároddal szétlövöd az ülést?[/p]
    </text>
    <next id="19">Ha vársz</next>
    <next id="10">Ha szétlövöd az ülést</next>
  </p>
  <p id="33">
    <text>
        [p]A szkafander nélkül tehetetlen vagy. Úgy határozol tehát, hogy megpróbálod visszaszerezni.[/p]
        [p]– Nem akármilyen szkafander ám az, amit a kezedben tartasz! – mondod a nomádnak, aki megkaparintotta.[/p]
        [p]– He?[/p]
        [p]– Bizony ám! Azzal a szkafanderrel gondolatot lehet olvasni, átmenni a falakon és a jövőbe látni![/p]
        [p]A nomádok kiemelnek a darálóból. Körülveszik a szkafandert tartó társukat.[/p]
        [p]– Hogy működik? – kérdezi az egyik.[/p]
        [p]– Semmi az egész. Először be kell nyúlni és egyik kézzel megfogni piros vezetéket, a másikkal a kéket.[/p]
        [p]– Megvan. És aztán? – dörmögi a nomád.[/p]
        [p]– Most körbe kell állni és összenyomni a könyökötöket.[/p]
        [p]– Megvan. És most?[/p]
        [p]– Hunyjátok be a szemeteket. – Sikerült, a kezedben vannak. Gyorsan odafordulsz 5-SI-hez.[/p]
        [p]– Teljes feszültséget a szkafanderbe, 5-SI! – parancsolod.[/p]
        [p]Elektromos szikrák pattognak. Pattognak a nomádok is, mint a kukorica![/p]
    </text>
    <next id="105"></next>
  </p>
  <p id="34">
    <empty />
  </p>
  <p id="35">
    <text>
        [p class="inlineImage" data-img="35"][/p]
        [p]A többiekkel kivezetnek a pályára, a hatalmas stadion közepére. A pálya három részre van osztva. Az elsőben agykaratét vív két küzdő, tántorognak egymás szellemi csapásai alatt. A másodikban gondolatvillámokat lövell egymásra két gladiátor. A harmadikban tonnás súlyokat emelgetnek puszta akaraterővel. Akinek nem sikerül, azon gyakorolhatnak az agykaratésok![/p]
        [p]Minden kijárat zárva, innen nem lehet elmenekülni![/p]
        [p]A játékvezető elkapja a karodat.[/p]
        [p]– Téged nem látlak a névsorban. Melyik sportágban indulsz?[/p]
        [p]– Kérem szépen, tévedés az egész – mondod, és valami magyarázat után kutatsz.[/p]
        [p]– Mindenki ezt szokta mondani. Halljuk, melyik legyen: gondolatvillámok vagy súlyemelés?[/p]
        [p]Választanod kell tehát. De melyiket?[/p]
    </text>
    <next id="14">Ha a gondolatvillámokkal küzdesz meg</next>
    <next id="80">Ha a súlyemelést választod</next>
  </p>
  <p id="36">
    <text>
        [p]– 5-SI meg én együtt jutottunk el eddig – mondod Aanxtnak. – Nem dobom oda egyedül egy csapat lázadó robot közé![/p]
        [p]Dr. Aanxt átvisz egy másik barlangba.[/p]
        [p]– Ha itt elindultok, a robotok központi körletébe fogtok jutni. Ott töltik fel magukat energiával![/p]
        [p]Átvergődtök az alagúton, a végén egy kör alakú teremben találjátok magatokat. A közepén energiagenerátor áll. Vezetékek ágaznak szét belőle, mint a kerék küllői. Tucatjával ülnek körülötte a mozdulatlan robotok.[/p]
        [p]– Kikapcsolták magukat, hogy minden csepp energiát elraktározhassanak – mondja 5-SI. – Most veszélytelenül meg lehet szondázni a memóriájukat.[/p]
        [p]A kis robot egyszer csak meglepetten füttyent.[/p]
        [p]– Mi az? – kérdezed.[/p]
        [p]– Ez a behemót droid itt egy hatodik generációs modell! Egy 6-SI! Nem tudtam, hogy már gyártják őket![/p]
        [p]– És mi a gondod vele? 5-SI kék fényeket villant.[/p]
        [p]– Csak az, főnök, hogy kilencszer gyorsabb nálam, és jóval erősebb.[/p]
        [p]– Azért próbáld csak meg kideríteni, mi van a memóriájában! Biztosan sok érdekeset tud.[/p]
        [p]Ahogy 5-SI elkezdi szondázni, 6-SI megmozdul.[/p]
        [p]– Főnök, ez ébredezik! – kiált fel 5-SI.[/p]
    </text>
    <next id="37"></next>
  </p>
  <p id="37">
    <text>
        [p class="inlineImage" data-img="37"][/p]
        [p]A 6-SI képernyője kivilágosodik. Testéből kinyúlik néhány rövid fogókar.[/p]
        [p]– Nagy halat fogtunk, főnök! – lelkendezik 5-SI. – A szondám szerint ez a 6-SI a bandavezér![/p]
        [p]– Mássz ki belőle, 5-SI! – parancsolod. – Pillanatokon belül teljesen üzemképes lesz! Még van annyi időnk, hogy visszajussunk a barlangba![/p]
        [p]– Még nem végeztem a szondázással – feleli 5-SI. – Csak egy perc, és megvan a tébolyvető dokumentációja![/p]
        [p]Látod, hogy mozgolódik körülöttetek a többi robot is. 6-SI nyilvánvalóan segítséget kér tőlük. Mit teszel?[/p]
    </text>
    <next id="111">Ha azt akarod, hogy 5-SI folytassa a szondázást</next>
    <next id="103">Ha azt akarod, hogy 5-SI hagyja békén a nagy robotot, és meneküljetek biztos helyre</next>
  </p>
  <p id="38">
    <text>
        [p class="inlineImage" data-img="38"][/p]
        [p]A jobb oldali ajtót választod. Nehéz kinyitni. Hallod, ahogy mögötted biztatnak a nomádok:[/p]
        [p]– Nyomd meg! Nyomd meg! Nyomd meg![/p]
        [p]Végre elfordul a nyitókar. Az ajtó kitárul.[/p]
        [p]Kilövőnyílás![/p]
        [p]Az egyik nomád megnyom egy gombot, és kisüvftesz az űrbe – védőruha nélkül! Nincs tovább…[/p]
        [p]A nomádok átírják az eredményt: „Daráló: 16. Főnök: 2.” Sóhajtva néznek utánad, ahogy eltűnsz az űrben.[/p]
        [p class="end"]VÉGED![/p]
    </text>
    <victory />
  </p>
  <p id="39">
    <text>
        [p]Nem tudsz hinni 6-SI-nek. Különösen nem úgy, hogy ott hever mellette 5-SI, mint egy kupac ócskavas.[/p]
        [p]– Nem megyek veled sehová! – 6-SI-re emeled pulzárodat.[/p]
        [p]– Főnök, mit csinálsz?! – sopánkodik a robot villózó vörös fények kíséretében. – Tényleg én vagyok, 5-SI! Amikor 6-SI eltalált a karjaival, tudtam, hogy csak csellel győzhetek. Így hát nem ütöttem vissza. 6-SI úgy meglepődött, hogy egy pillanatra leállította a támadását. Mielőtt észbe kapott volna, becsusszantottam a testébe, és átvettem az agy irányítását.[/p]
        [p]A robot hadarva felsorol olyan dolgokat rólad, amelyekről csak 5-SI tudhat. Szégyenkezve leereszted a pulzárt. Ekkor 5-SI egy hirtelen pulzárszikrával megbénít![/p]
        [p]– Valamit nem mondtam, főnök – sípolja. – Amikor átvettem 6-SI agyat, hirtelen értelmet kaptak azok az őrült elgondolások. Most már meggyőződésem, hogy a Téboly-programnak terv szerint tovább kell folynia. Neked pedig sajnos pusztulnod kell![/p]
        [p]Mielőtt szóhoz juthatnál, 5-SI szitává lyuggat a pulzársugarakkal.[/p]
        [p class="end"]VÉGED![/p]
    </text>
    <victory />
  </p>
  <p id="40">
    <text>
        [p]Az a pár pillanatnyi téboly ott, a Titokzatos Zónában elég volt.[/p]
        [p]– Öngyilkosság volna odamenni – mondod. – Gyerünk Vallatiára![/p]
        [p]Vallatiának nincsen napja. Telepatikus képességű lények lakják. Égboltját színes részecskék sokasága alkotja. Ragyog, mint a szivárvány. Leszállsz a teleportálótéren. A távolban különös színekben tündököl egy város.[/p]
        [p]Üdvözlőküldöttség fogad téged és robottársaidat. A vallatiánok furcsán mozognak. Hatalmas fejük van, zömök testük, rövid karjuk és olyan lábuk, mint a struccnak, de három. Van közöttük négyszemű, de van öt>– sőt többszemű is. Szemlátomást minél több szeme van valamelyiknek, annál fontosabb személyiség.[/p]
        [p]– Rajtad pszi-pajzs van – szólal meg egy hatszemű illető. – Azonnal kapcsold ki és add át! Nálunk törvény tiltja, hogy bárki is meggátolja a gondolatolvasást![/p]
        [p]– Nem teljesíthetem a kérésteket – mondod hűvösen.[/p]
        [p]Erre három vallatián megragad, és kiszaggatják a pszi-pajzs áramköreit.[/p]
        [p]– Így már jobb – mondja elégedetten a hatszemű. – Légy szíves követni bennünket a Kitárulkozóba![/p]
        [p]Most mi legyen? Próbáld meg visszaszerezni a pszi-pajzsot? Vagy menekülj el? Vagy engedelmeskedj a vallatíánnak?[/p]
    </text>
    <next id="98">Ha vissza akarod szerezni a pszi-pajzsot</next>
    <next id="69">Ha el akarsz menekülni</next>
    <next id="76">Ha velük mégy a Kitárulkozóba</next>
  </p>
  <p id="41">
    <text>
        [p class="inlineImage" data-img="41"][/p]
        [p]Letéped magadról a sisakot – és a fejednek semmi baja, olyan, amilyen volt.[/p]
        [p]– Tehát Kadmus hazudott! – mondod. – Most pedig nyissuk ki az ajtót… – De nem tudod elérni a kilincset.[/p]
        [p]Még mindig az antigravitációs sugáron lebegsz. Ha Kadmus odajön, könnyű célpontja leszel.[/p]
        [p]– Szétlövöm ezt a fülkét! – A falra szegezed a mikropulzár csövét. De valaki táncoltatni kezdi az antigravitációs sugarat. Bukdácsolsz, pörögsz, pattogsz, szédülsz, hogy célozni sem tudsz.[/p]
        [p]Az ajtó kinyílik, feltűnik egy idegen lény. A bőre kékesen világít. Jaj, ne! Hiszen ez egy Haláltapi! A kéken világító kéz egyetlen érintése is biztosan megöl![/p]
        [p]A Haláltapi mosolyogva feléd nyúl.[/p]
        [p]– Remélem, jól szórakoztál, ember – mondja. – Mert többször nem lesz rá alkalmad…[/p]
        [p class="end"]VÉGED![/p]
    </text>
    <victory />
  </p>
  <p id="42">
    <text>
        [p]A bal oldali ajtót választod.[/p]
        [p]Beszív magába! Kanyargós, girbegurba csövön süvítesz végig, minden irányérzékedet elveszíted.[/p]
        [p]Fény tűnik fel előtted.[/p]
        [p]A cső végén csapóajtónak ütközöl, átbukfencezel rajta.[/p]
        [p]A hajó vezérlőtermében találod magad megint![/p]
        [p]A nomádok éljenzésben törnek ki. Sikeresen kiálltad az erőpróbát! Körülvesznek, hátba veregetnek.[/p]
        [p]De nem csupa öröm az élet. Amíg te átestél a próbán, a nomádok folytatták a rontást-bontást. Tönkretették a szkafanderedet, és elkezdték szétszedni 5-SI-t, hogy videojátékot csináljanak belőle. Nem tudsz visszajutni a [em]Challenger[/em]re.[/p]
        [p]Mint a nomádok újdonsült főnöke, megparancsolod, hogy hagyják abba a pusztítást. Szentül megígérik. Aztán megnézed, mekkora kárt tettek a hajóban. A vezérlés bizony rémes állapotban van, de rendbe lehet hozni.[/p]
        [p]Megparancsolod, hogy amit lehet, javítsanak meg. Aztán pályára állítod a hajót, vissza a [em]Nebula[/em] felé. Ha minden jól megy, nagy üggyel-bajjal odaérhetsz néhány hónap alatt. Legalábbis reméled.[/p]
    </text>
    <next id="115*42">Küldetésed véget ért</next>
  </p>
  <p id="43">
    <text>
        [p]Halálra fagyni? Azt már nem! Úgy döntesz tehát, hogy inkább az emlékezettörlés.[/p]
        [p]Belépsz a törlőkamrába. Üvegbura vesz körül, megániumérintkezők simulnak a halántékodra. Az üvegen át, a terem túlsó falán egy kis fémdobozt veszel észre.[/p]
        [p]Hát persze! Termosztát![/p]
        [p]Gyorsan érintkezésbe lépsz 5-SI-vel. Utasítod, hogy kapcsolódjék be a bolygó központi hűtőrendszerébe.[/p]
        [p]– [em]Emeld meg a hőmérsékletet! Izzaszd meg egy kicsit a cryoni barátainkat![/em][/p]
        [p]Ahogy a termosztáton a mutató a fagypont fölé kúszik, a cryoniak mind szédelegni kezdenek, aztán összeroskadnak. Legyűri őket a hőség és a tébolyhozó gomba.[/p]
        [p]Kirohansz a kamrából, és érintkezésbe lépsz a [em]Nebulá[/em]val. Nem lesz gyerekjáték fertőtleníteni a bolygót, megsemmisíteni a rengeteg fertőzött élelmiszert. De sikerült megoldanod az űrtéboly rejtélyét![/p]
    </text>
    <next id="115*43">Teljesítetted küldetésedet</next>
  </p>
  <p id="44">
    <text>
        [p class="inlineImage" data-img="44"][/p]
        [p]– Terveim vannak veled – mondja Kadmus. – Te leszel a kémem a [em]Nebulá[/em]n. És te helyezed majd el az ottani szenzisisakokban a hipnotizáló egységeket. De először meg akarom mutatni a legújabb találmányomat. Még a többinél is szörnyűbb…[/p]
        [p]Kadmus megfordul, hogy kivegyen valami apró elektródfélét egy tartályból.[/p]
        [p]Ez az a pillanat![/p]
        [p]Kadmus nagyon erős, de váratlanul éri a támadás. Előrezuhan. Elkapod a nyakát. Egyetlen gyors, súlytalanságban edzett mestercsapás, és elveszti az eszméletét.[/p]
        [p]Mielőtt magához térne, megbilincseled, aztán összeszeded a hipnotikus sisakokat. Ahogy átlapozod a naplóját, kiderül, hogy az ő keze van az űrtébolyjárvány kitörésében is.[/p]
        [p]Nemcsak az űrtébolyt sikerült csírájában elfojtanod, hanem elfogtad a galaxis legrettegettebb bűnözőjét is![/p]
    </text>
    <next id="115*44">Teljesítetted küldetésedet</next>
  </p>
  <p id="45">
    <text>
        [p]– Lefogadom, a [em]Nebula[/em] tudósainak kész majális lesz, ha közelebbről megvizsgálhatják – mondod. – Kapjuk el![/p]
        [p]Még végig sem mondtad, 5-SI máris elemzi a spirális felépítését.[/p]
        [p]– Nahát, főnök – füttyent –, ez elképesztő! Ez az egész teremtmény egy hatalmas DNS-molekula, méghozzá a téboly csírája! Végigmehetne az egész galaxison, kipusztítana minden józanságot![/p]
        [p]– El tudjuk kapni élve? – kérdezed.[/p]
        [p]– Pulzárokkal nem – mondja a robot. – A sugaruk széttépné.[/p]
        [p]A dzsungelvilág látomása szétoszlóban van. Ahogy véget ér a spirális hétperces táplálkozása, a lény ijesztő forgása lassan újra megindul.[/p]
        [p]– 5-SI – kiáltod –, kapcsold be a [em]Challenger[/em] vonósugarát! Irányítsd az egyik nagy DNS-láncra, tépjük ki azt a darabot![/p]
        [p]A vonósugár nyalábja lecsap az égből, odatapad a spirális közepe tájára. Egy darab kiszakad. A molekula széthullik, mint egy kártyavár. A darabokat felsugározzátok az űrrepülőgépre.[/p]
        [p]Később a [em]Nebula[/em] tudósai gratulálnak neked. Azt mondják, hogy a spirális csakugyan egy óriás csíra volt. Az egész világegyetemben elterjeszthette volna a tébolyt – ha te nem állod az útját![/p]
    </text>
    <next id="115*45">Teljesítetted küldetésedet</next>
  </p>
  <p id="46">
    <text>
        [p]Az új energiával feltöltve, villámsebesen kitérsz a spirális útjából, és elszáguldasz a szurdokhoz. Lenézel a mélybe. Látod, hogy ezrével vannak odalent a Galaktikus Szanatórium betegei, a szurdok falait fejtik! Ritka fémeket bányásznak. Mások hatalmas termetű, irdatlan állkapcsú lényeket irányítanak ide-oda. A lények a sziklatömböket eszegetik.[/p]
        [p]– Böhömök – magyarázza 5-SI. – Értelmes és nagyon békés természetű lények a Penthea kisbolygóövezetéből. A gyomrukban szétválasztják az ércet a meddőtől. Az utóbbi időben sokukat rabolták el ismeretlen tettesek. Most már tudjuk, hová.[/p]
        [p]– És kik? – kérdezed.[/p]
        [p]5-SI rámutat egy elképesztően hosszú, sokfejű lényre, amely mérföldeken át kígyózik a szurdok mentén. A spirális ott lebeg a közelben, őrzi a szörnyet, munkára ösztökéli az ápoltakat és a böhömöket.[/p]
        [p]– Micsoda galád bűnszövetkezet! – suttogod. – A szörny eszi meg az ércet, amit a szerencsétlenek kibányásznak. A spirális pedig egyaránt táplálkozik a betegek és a szörny tébolyából. Gyerünk, vessünk véget ennek a förtelemnek egyszer és mindenkorra! – Ezzel elindulsz lefelé, a szurdokba.[/p]
        [p]– De főnök! – 5-SI kék fényei villognak. – Ehhez mi nem vagyunk elég! Segítséget kellene kérni a böhömbolygókról. Ők is a Szövetség tagjai, kötelességük segíteni a [em]Nebulá[/em]nak.[/p]
    </text>
    <next id="87">Ha egymagad akarod elpusztítani a szörnyet</next>
    <next id="17">Ha segítségül akarod hívni a böhömöket</next>
  </p>
  <p id="47">
    <text>
        [p]Ahogy megközelíted a Meropa naprendszerét, a [em]Challenger[/em]automatikusan visszakapcsol a hipermeghajtásról fotonmeghajtásra. Most már a fénysebességnél lassabban haladtok. A vidernyőn jól látszik a Meropa, az óriáscsillag körül keringő valamennyi bolygó. Egy villogó fénypont azonban ismeretlen tárgyat jelez, pontosan a pályátok vonalán.[/p]
        [p]– Nézzük csak meg jobban, 5-SI! – mondod.[/p]
        [p]Másodpercek múlva a tárgy betölti a képernyőt. Egy meropai csillagközi teherhajó… és irányítás nélkül pörög az űrben![/p]
        [p]Megpróbálsz kapcsolatot teremteni vele. Nem felel. Újra próbálkozol. Hasztalan.[/p]
        [p]– 5-SI, van valami élő azon a teherhajón?[/p]
        [p]– Az érzékelőim szerint – válaszolja a robot – most nincs élet azon a hajón.[/p]
        [p]– Eszerint lehet, hogy meghalt a legénység? Át kellene menni, kideríteni, hogy mi történt.[/p]
        [p]5-SI kék lámpái felvillannak.[/p]
        [p]– De főnök, úgy imbolyog, mint az őszi levél! Veszélyes lehet megközelíteni. Elég volna, ha rádión odaszólnál a [em]Nebula[/em] forgalomirányításának. Ök majd elintézik![/p]
    </text>
    <next id="16">Ha át akarsz menni a teherhajóra</next>
    <next id="83">Ha a forgalomirányításra akarod bízni a dolgot</next>
  </p>
  <p id="48">
    <empty />
  </p>
  <p id="49">
    <text>
        [p class="inlineImage" data-img="49"][/p]
        [p]Nagyon szeretnéd ellenőriztetni ezt a folyadékot 5-SI-vel. De amikor összeütköztetek az erőtérrel, megsérültek a rendszerei. Órákba telne, amíg elvégezné. Ezúttal egyedül kell határoznod.[/p]
        [p]– Idd már meg! – Aanxt aggodalmasan ösztökél.[/p]
        [p]– Egy életem, egy halálom – mormolod magadban, ahogy kicsavarod a dugót, és felhajtod a fiola tartalmát.[/p]
        [p]Aanxt sugárzó arccal néz rád.[/p]
        [p]– Akkor hát most már játszhatunk a játékaimmal![/p]
        [p]Te csak nézel, ahogy félrehúz egy válaszfalat, és előtűnik egy jókora berendezés, a tetején ezüstkorong. Egy hatalmas agyszonda… vagy tébolyvető! Nagyot nyelsz. Aanxt megnyom néhány gombot, a berendezés narancsszínű fénybe borul.[/p]
        [p]– A galaxisra! – Hirtelen minden megvilágosodik előtted. Aanxt elejétől fogva a tébolyvetővel kísérletezett. Aztán véletlenül belelépett a sugárnyalábba… és veszélyes, dühöngő őrült lett belőle![/p]
        [p]És hála annak a kis kék csodaszernek, amelyet lenyeltél, belőled is az lesz.[/p]
        [p class="end"]VÉGED![/p]
    </text>
    <victory />
  </p>
  <p id="50">
    <text>
        [p]Ahogy a vérszomjas betegek közelebb nyomulnak, 5-SI átverekszi magát melléd.[/p]
        [p]– Most mitévők legyünk, főnök? – kérdezi a robot.[/p]
        [p]– Kapcsold be a hangszóróidat – utasítod 5-SI-t. – És kapcsold össze őket a kommunikátorommal![/p]
        [p]A kis robot meglepetten füttyent.[/p]
        [p]– Főnök, ahogy én látom, egy csapat napcsiga, kráterkaparó, mocsári remete és üstökösvipera meg akar ölni minket. Szerintem ezek most nem akarnak szónoklatot hallgatni![/p]
        [p]– Mi az, 5-SI, rozsdásak a kontaktusaid? Tedd, amit mondok, kapcsold be a hangszórókat![/p]
        [p]– Igenis, főnök! Hangosítás bekapcsolva! Ahogy az őrültek a közeledbe érnek, odakiáltasz 5-SI-nek:[/p]
        [p]– Teljes energiát! – Aztán mély lélegzetet veszel, és belevisítasz a gégemikrofonodba. A fülrepesztő hang betölti a termet. Kristályfej megremeg, aztán apró szilánkokra pattan szét. Megszűnik szörnyű uralma a betegek fölött, akik most eszméletüket vesztve összeroskadnak.[/p]
        [p]5-SI sárga fényei boldogan villóznak. Noha Kristályfejet nem sikerült élve foglyul ejteni, az űrtébolynak ezt a melegágyát elpusztítottad![/p]
    </text>
    <next id="115*50">Befejezted küldetésedet</next>
  </p>
  <p id="51">
    <text>
        [p class="inlineImage" data-img="51"][/p]
        [p]Már nem is emlékszel, mikor voltál utoljára szenziben. Úgy döntesz, hogy megnézed a műsort.[/p]
        [p]„[em]Álmodja meg saját kalandját magának![/em]” – olvasható a Szenzorium bejárata fölött. Egy világító szemű Funkcionális átnyújt egy sisakot, odavezet egy fülkéhez.[/p]
        [p]A sisak szokatlan formájú. Valami új, tökéletesített típus lehet – gondolod. Felcsatolod, közlöd a számítógéppel, hogy miről akarsz álmodni. Aztán bekapcsolod a berendezést. Az antigravitációs sugár lassan fölemel a fülke közepére.[/p]
        [p]A kiválasztott álom, „A Fekete Lyuk szörnyetege” peregni kezd előtted. Annál a résznél lépsz be, ahol a szörnyeteg éppen felfalni készül az egész korillián-flottát. Aztán az álom váratlanul megszakad. Egy arc jelenik meg előtted. Nem más, mint Kadmus – a Szövetség leghírhedtebb, legrettegettebb bűnözője![/p]
        [p]– Átvettem az álmod irányítását, te nebulai űrpondró! Tudd meg, hogy a Draco Minoron én vagyok az úr! A foglyom vagy, és élve nem szabadulsz![/p]
    </text>
    <next id="86"></next>
  </p>
  <p id="52">
    <text>
        [p class="inlineImage" data-img="52"][/p]
        [p]– Minden energiát a pszi-pajzsba! – parancsolod.[/p]
        [p]Ebben a feszült pillanatban csak egy régi versike ötlik az eszedbe: „Ha nappal vigyázol, nyugodt szívvel alhatsz – nem mart még meg senkit álombéli farkas!”[/p]
        [p]Amikor a volodián hajók következő össztüze elsöpri a [em]Challenger[/em]stabilizátorait, ráébredsz, hogy életedben nem tévedtél még ekkorát![/p]
        [p]A hajók körülvesznek, és porrá lövik űrrepülőgépedet – veled együtt.[/p]
        [p class="end"]VÉGED![/p]
    </text>
    <victory />
  </p>
  <p id="53">
    <text>
        [p]Tudod, hogy szkafandered védőrendszere két napig megvéd a rendkívüli hidegtől is. Azalatt talán ki tudod találni, hogyan szökhetsz meg. A Protomin-farmot választod tehát.[/p]
        [p]Egy szemvillanás alatt betuszkolnak egy szupergyors repülőgépbe, egy csapat droid mellé. Körülötted, ameddig a szemed ellát, mindenhol Protomin-mezők, rajtuk szorgosan tevékenykedő robotok. Fölötted a hőszigetelő üvegkupola. Olyan hidegen tartja az ültetvényeket, hogy a levegő cseppfolyósodik rajtuk.[/p]
        [p]Valahol a nagy semmiben kituszkolnak a repülőgépből. A droidok folytatják az utat. Mintha rossz álom volna az egész. Elindulsz, de a sűrű, cseppfolyós levegőben olyan a járás, mintha víz alatt mennél.[/p]
        [p]Már kis híján feladod a reményt, amikor eszedbe jut valami. A szuprahideg gázok, tehát ez a cseppfolyós levegő is, vezetik az elektromosságot! Egyetlen kisülés végigsöpörne sorra minden mezőn... és nálad van az elektronikus pulzár! Elpusztítana minden Protomin-növényt – de lehet, hogy téged is. Meg merjed kockáztatni?[/p]
        [p]Telepatikus úton közlöd a tervet 5-SI-vel. – [em]Lehet, hogy sikerülne[/em] – mondja –[em], de veszélyes. Miért nem menekülsz el inkább a Challengeren?[/em][/p]
        [p]Nehéz a döntés. El tudod pusztítani a fertőzött Protomin-földeket, de nagy veszély árán. Vagy megpróbálhatsz elmenekülni és később megpróbálkozni küldetésed teljesítésével.[/p]
    </text>
    <next id="57">Ha el akarod pusztítani a növényeket</next>
    <next id="27">Ha 5-SI tanácsát akarod követni</next>
  </p>
  <p id="54">
    <text>
        [p]– Hát ennek hiányzott egy kereke – mondod 5-SI-nek. Hogy hihetne neki bárki is?[/p]
        [p]– Nem tudom, főnök – válaszolja 5-SI, és kék fényei villóznak. – De a számításaim szerint 39%-ban félnünk kellene…[/p]
        [p]– Annyit megkockáztatok – mondod. – Gyerünk be! Bementek a bejáraton. Szél csap az arcodba. Mozgójárda visz egy[/p]
        [p]acélüveg alagútba. Jobbra-balra nézel, orvosokat, ápolónőket keres a tekinteted – vagy bármiféle életjelet. De sehol semmi. Csak furcsa hangokat hallasz. Nyögéseket. Zihálást. Sikolyokat![/p]
        [p]– Főnök – zümmögi idegesen 5-SI –, szerintem most már 52%-ban kell félnünk…[/p]
        [p]Kibiztosítod a mikropulzárodat. És aztán meglátod őket! Betegek százai, de lehet, hogy ezrei nyomakodnak kívülről az átlátszó falhoz.[/p]
        [p]– Be akarnak jutni! – kiáltasz fel. – Az ő hangjuk visszhangzott az alagútban![/p]
        [p]5-SI képernyőjén 67%-os félelemindex jelenik meg.[/p]
        [p]– Ez egyre cifrább – mondod.[/p]
    </text>
    <next id="70"></next>
  </p>
  <p id="55">
    <text>
        [p class="inlineImage" data-img="55"][/p]
        [p]A sötét felét célzód meg a bolygónak, amely körül mágneses viharok tombolnak. A viharok tönkreteszik a [em]Challenger[/em] számítógépének épen maradt áramköreit is.[/p]
        [p]Amikor földet érsz, egy csapat kerek szemű, lompos bundájú lény fogad. Azt mondják, ők az óóólok. Elvisznek a fővárosukba, Óóólalá-ba. Ott találkozol Primőrrel, az óóólok uralkodónőjével.[/p]
        [p]Nagy lakomát ad a tiszteletedre, és elmeséli az óóólok történetét. Megtudod, hogy a napfény megmérgezné őket. Ezért élnek a bolygó sötét felén, amelyet sohasem ér a nap. Primőr ük-ük-ük nagymamája azonban egyszer egy expedíció élén átment a világos oldalra. Napelemek ezreit állították fel, és azóta is azok a napelemek látják el energiával az óóólokat.[/p]
        [p]– Micsoda elszigeteltség! – kiáltasz fel.[/p]
        [p]– Az – mondja komoly bólintással Primőr. – És most kellene nekünk egy ugyanolyan bátor ember, mint az ük-ük-ük nagymamám volt, hogy megmentse népemet a pusztulástól. Olyasvalaki, mint te…[/p]
    </text>
    <next id="107"></next>
  </p>
  <p id="56">
    <text>
        [p class="inlineImage" data-img="56"][/p]
        [p]Az Igazdroidok megadják a Titokzatos Zóna koordinátáit. Még ebből a távolságból is odaérzik a hatása. A kezed remegni kezd. A [em]Challenger[/em] vezérlőpultjáról szemek sokasága néz vissza rád. 5-SI mintha olvadozni kezdene.[/p]
        [p]– Főnök! Főnök! Látomásaid vannak! – füttyögi 5-SI.[/p]
        [p]– Nem! nem! – üvöltöd. – Te nem létezel![/p]
        [p]– Ha nekem nem hiszel, legalább rájuk hallgass! – mondja 5-SI, és az Igazdroidokra mutat.[/p]
        [p]A droidok megismétlik, hogy érzéki csalódásaid vannak, a Titokzatos Zóna miatt. Ha eltávolodsz a zónától, eltűnnek a látomások.[/p]
        [p]– Ha bekapcsoljuk a pszi-pajzsokat, vajon bejuthatunk a zónába, 5-SI? – tűnődöl hangosan.[/p]
        [p]– Harminc százalék az esély arra, hogy életben maradunk, főnök. Az Igazdroidok másik lehetőséget ajánlanak:[/p]
        [p]– Teleportálhatnál Vallatiára. Az a bolygó itt van a közelben, és a lakóira a jelek szerint nincs hatással a zóna.[/p]
    </text>
    <next id="32">Ha be akarsz hatolni a zónába</next>
    <next id="40">Ha teleportálni akarsz Vallatiára</next>
  </p>
  <p id="57">
    <text>
        [p class="inlineImage" data-img="57"][/p]
        [p]Elsütöd az elektronikus pulzárt. Ilyen döbbenetes látványban még sohasem volt részed! A kisülés végighullámzik a cseppfolyós levegőben a föld fölött. Az útjában elpusztul minden Protomin-növény. Aztán eltűnik a látóhatár mögött. Egy pillanat múlva a kisülés feltűnik az égbolt túloldalán. A terv bevált! A kisülés körbe-körbe száguld a bolygón, és felperzsel minden növényt.[/p]
        [p]Aztán, amikor már az utolsó növények omlanak hamuvá, a hatalmas tűzgömb felszökik a magasba, és feléd száguld. Neked bizony befellegzett![/p]
        [p]A [em]Nebulá[/em]n szobrot állítanak neked. A talapzatán felirat: „Az életét áldozta fel, hogy megmentse a Világok Szövetségét.”[/p]
        [p class="end"]VÉGED![/p]
    </text>
    <victory />
  </p>
  <p id="58">
    <text>
        [p]– Nem kockáztathatjuk meg, hogy ne legyen káprázat, 5-SI! – mondod. Pulzárodból teljes energiájú sugárnyalábot lövellsz a lényre. Kitér jobbra. Elhibáztad! És már annyi pulzárenergiád sem maradt, amennyivel lesántfthatnál egy beteg búvóbékát![/p]
        [p]Már készülsz a halálra, amikor a spirális megtorpan. Látod az okát: újabb káprázat jelenik meg. Ezúttal dzsungelvilág vesz körül, tekergőző indák, húsevő növények. És a közepén ott a spirális. Tündököl, és egyre nagyobbra hízik![/p]
        [p]– Megvan, 5-SI! – kiáltasz fel. – Az egész világon a Galaktikus Szanatóriumban van együtt a legtöbb őrült. Ez a spirális az ő tébolyukból táplálkozik! Minden hetedik percben felszökik a téboly energiaszintje. Az kelti a látomásokat. És ha igazam van, akkor az űrtéboly titka ott rejtőzik a szurdokban, ahonnét a spirális felbukkant![/p]
        [p]– Logikusan hangzik, főnök – fütyüli 5-SI. – De mielőtt odamennénk, valamit csinálnunk kell ezzel az izével itt! És összesen hét percünk van rá![/p]
    </text>
    <next id="114"></next>
  </p>
  <p id="59">
    <text>
        [p]– Még nem! – mondod, és előveszed az elrejtett fiolát. Aanxt szeme tágra nyílik.[/p]
        [p]– Nem ittad meg? Miért?[/p]
        [p]– Nem bíztam meg egészen benned. De most már elhiszem, amit mondtál – mondod a tudósnak. Kinyitod a fiolát. – Egészségünkre! – Felhajtod a felét, a másik felét dr. Aanxtnak adod.[/p]
        [p]– Így már lesz időm rá, hogy egy újabb adagot készítsek – sóhajt fel Aanxt.[/p]
        [p]Pár óra múlva megjön 5-SI. Két hír van: egy jó meg egy rossz. A jó hír az, hogy kiderítette, mitől bolondultak meg a robotok. Egy mikrocsip aprócska hibája okozta. A [em]Nebula[/em] szakemberei könnyűszerrel kijavíthatják minden új modellben.[/p]
        [p]A rossz hír viszont az, hogy az Atreus-7-en nem lehet harc nélkül megfékezni a robotokat. A védelmi rendszerük túl erős. Ráadásul tébolyvetőket állítottak föl mindenütt a Meropa-rendszerben.[/p]
        [p]Te azonban tudod, hogy napjaik meg vannak számlálva! Dr. Aanxt el tudja készíteni az ellenszert. És te biztonságba tudod helyezni őt. Ily módon fontos fegyvert adtál a [em]Nebula[/em] kezébe az űrtéboly elleni küzdelemben.[/p]
    </text>
    <next id="115*59">Teljesítetted küldetésedet</next>
  </p>
  <p id="60">
    <empty />
  </p>
  <p id="61">
    <text>
        [p class="inlineImage" data-img="61"][/p]
        [p]– Nem méltó hozzátok, nomádokhoz, hogy így bántok a vendéggel. Mármint hogy fasírtot csináltok belőlem! – kiáltod, hogy húzd az időt. – Különösen belőlem, a galaxis legnagyobb kártyásából! Legalább lehetőséget adhatnátok, hogy visszanyerjem az életemet![/p]
        [p]A nomádok hegyezni kezdik a fülüket. Elvesztették az eszüket. De a kártyaszeretetük még az őrültségen is felülkerekedik.[/p]
        [p]– Jól van – válaszolja egy vörös hajú nomád, és felbont egy csomag kártyát. – Játsszunk „gyilkos ötöst”![/p]
        [p]Nagyot nyelsz. A gyilkos ötösben a játékosnak ötször egymás után tökéletes leosztás kell ahhoz, hogy nyerjen. Szinte a lehetetlenséggel határos![/p]
        [p]– Pompás! – mondod hősiesen. – Abban vagyok a legjobb! Körülülitek az asztalt. A nomádok figyelmét leköti a játék. Ügyet[/p]
        [p]sem vetnek a csendben fölöttük lebegő 5-SI-re. Néma kézjelekkel utasításokat adsz a robotnak. Ahogy a nomádok húznak, 5-SI a képernyőjén mutatja, mit kaptak. Amikor rajtad a sor, a robot kiszámol minden valószínűséget, és jelzi, mi legyen a következő dobásod.[/p]
        [p]Sikerül a lehetetlen! Ötször egymás után nyersz! A nomádok alig tudnak magukhoz térni a meglepetéstől.[/p]
        [p]– Nem darálunk meg! – mondják. – Sőt olyan jó benyomást tettél ránk, hogy szívesen megtennénk a főnökünknek![/p]
    </text>
    <next id="11"></next>
  </p>
  <p id="62">
    <text>
        [p class="inlineImage" data-img="62"][/p]
        [p]Sürgősen meg kell javítanod 5-SI-t, ha folytatni akarod az utadat![/p]
        [p]De hogyan?[/p]
        [p]Lázasan töröd a fejedet. A [em]Challenger[/em]en van egy sztáziskamra. A kamra felfüggeszti az öregedési vagy romlási folyamatokat.[/p]
        [p]Ha biztonságban vissza tudod juttatni 5-SI-t a hajóra, akkor nem romlik tovább. Azután elvezetheted a [em]Challenger[/em]t a legközelebbi javítóbolygóra.[/p]
        [p]De van egy másik lehetőség is. A legközelebbi javítóbolygó, a Draco Minor csak kétparszeknyire van. Ha 5-SI teleportálási koordinátáival még nincs baj, akkor egyenesen oda teleportálhattok. Az egyetlen veszély az, hogy 5-SI esetleg teleportálás közben mondja fel a szolgálatot, és akkor mindörökre elvesztek az űrben![/p]
        [p]Gyorsan kell határoznod. 5-SI percről percre gyengül.[/p]
    </text>
    <next id="92">Ha úgy döntesz, hogy sztázisba teszed 5-SI-t</next>
    <next id="79">Ha megkockáztatod a teleportálást a Draco Minorra</next>
  </p>
  <p id="63">
    <text>
        [p]Úgy döntesz, kockáztatsz, abban a reményben, hogy 5-SI csakugyan a hatalmába kerítette 6-SI testét. Pár pillanat múlva már nagyon bánod. 6-SI megparancsolja két robotnak, hogy fegyverezzenek le, és kötözzék össze a kezedet mágneses szalaggal.[/p]
        [p]– Elviszem a foglyot agyjavításra! – szól oda 6-SI a robotoknak. Odavonszol egy hatalmas mélyedés fölé. A mélységből fényes[/p]
        [p]megániumantennák merednek föl, mint megannyi óriás villa.[/p]
        [p]– Ez a tébolyvető – mondja 6-SI. – A számításaim szerint automatikusan megsemmisíti magát, ha szétlövöd balról a harmadik antennáját…[/p]
        [p]– 5-SI! – rikoltasz boldogan. – Hát te vagy az?! A roboton sárga fények gyúlnak ki.[/p]
        [p]– Ne haragudj az ijedségért, főnök. De másképp nem tudtalak kihozni a lázadó robotok közül.[/p]
        [p]5-SI kioldoz, aztán energiát ad a mikropulzárodba. Egyetlen lövéssel megsemmisíted a tébolyvetőt, aztán 6-SI hatalmas erejének felhasználásával 5-SI kikapcsolja a szanatórium erőterét. Együtt visszateleportáltok a [em]Challenger[/em]re, immár a tébolyvető dokumentációiának birtokában. Riasztjátok Polaris kapitányt, aki erősítést küld a robotok megfékezésére. A Szövetség most már zavaró erőterekkel veheti föl a küzdelmet az űrtéboly ellen.[/p]
    </text>
    <next id="115*63">Teljesítetted küldetésedet</next>
  </p>
  <p id="64">
    <text>
        [p]– [em]Hármat számolok, a harmadikra kapcsold be a pszi-pajzsomat![/em] – adod ki a parancsot.[/p]
        [p]– [em]Készen állok![/em] – jelzi 5-SI.[/p]
        [p]– Egy… kettő… három, MOST! – ordítod.[/p]
        [p]Ahogy a pszi-pajzs bekapcsol, a korong szilánkokra robban szét. Villám cikázik át a helyiségen. Minden vidernyő elsötétül. – Sikerült! – ujjongsz. – A pszi-pajzsunk tönkretette a berendezéseiket! – Sőt mi több, feltárult egy ajtó is, amely a szomszéd terembe nyílik…[/p]
        [p]Elképedve nézed az eléd táruló látványt. A hatalmas teremben hosszú sorokban, gondolatszékekbe zárva raboskodnak az űrszektor legkülönfélébb teremtményei. Napcsigák… kráterkaparók… mocsári remeték… üstökösviperák… Egytől egyig kimeredt szemmel, a semmibe nézve ülnek az agyszondák alatt. Alaposabban szemügyre veszed őket. Minden agyszondából egy közös kábelben futnak össze a vezetékek. A kábel túlsó végén egy hatalmas, kristályfejű szörnyeteg csúnyán vigyorog! Szemlátomást az áldozatai szellemi energiájából táplálkozik. Mögötte a galaxis hatalmas térképe, Meropa vörössel bekarikázva.[/p]
        [p]– El kell bánnunk azzal a szörnyeteggel! – kiáltasz. De ahogy megindulsz, tehetetlenül a földre zuhansz.[/p]
    </text>
    <next id="8"></next>
  </p>
  <p id="65">
    <text>
        [p]Úgy határozol, hogy a nomádok után eredsz. Ök voltak, akik utoljára életben látták az űrkereskedőket. És ha valóban ők terjesztik a ragályos tébolyt, meg kell állítani őket, mielőtt továbbviszik a fertőzést.[/p]
        [p]Két napon át sorra veszel minden ismert nomádtanyát a Nyxen innen. Kósza történetek jutnak a füledbe valami hígvelejű legénységről, akik a kisbolygók között kergetőztek… de semmi konkrét nyom.[/p]
        [p]Aztán a harmadik napon megpillantod a hajót. Mozdulatlanul lebeg az űrben. A legrosszabbtól tartva megközelíted. Hirtelen fellobbannak a hajtóművek – és megkezdődik a hajsza! Előtted vannak. Cikcakk, jobbra-balra, föl-le![/p]
        [p]– Veszélyesen túlerőltetik a meghajtást – jegyzed meg. Igazad is van. A hajó lelassul, a motorok fénye kialszik. Rádión[/p]
        [p]közlöd, hogy átmentek a hajóra.[/p]
        [p]– Ezek teljesen begolyóztak! – mondod 5-SI-nek, ahogy végigmentek a hajón. A nomádok mintha ügyet se vetnének rátok. Keményen dolgoznak – csíkokra vagdalják a szkafandereiket, üzemanyaggal keverik az élelmüket, és egymás kezéből kapkodják ki a kalapácsokat, úgy verik szét a vezérlőpultot![/p]
        [p]Az egyikük feléd int, vigyorog. Aztán valami lesújt rád hátulról![/p]
    </text>
    <next id="97"></next>
  </p>
  <p id="66">
    <text>
        [p]– [em]Igazad van, 5-SI. A pszi-pajzs túl kockázatos lenne. Kapcsolódj össze a koronggal. Aztán szabadíts ki ebből az üvegcsapdából![/em][/p]
        [p]5-SI nesztelenül odasiklik az agyszonda alá. Feje tetejéről botszerű antenna emelkedik a magasba. Pontosan a közepén tapad oda a koronghoz. Ahogy létrejön a kontaktus, a roboton sárga fények gyúlnak ki.[/p]
        [p]– [em]A memóriámat szondázgatja éppen[/em] – mondja 5-SI. – [em]Elhitettem vele, hogy ember vagyok…[/em] – A robot kuncog. De nem tart sokáig a jókedve. – [em]Hohó! Most jött rá, hogy áramkörökkel van dolga agy helyett! Elég a pátyolgatásból![/em] – Ezzel 5-SI beleereszt egy elektromos kisülést az agyszondába. A szék elereszti a tagjaidat. Fölpattansz, kezedben lövésre készen a pulzár.[/p]
        [p]Riasztócsengő szólal meg valahol. Mintha a fél padló félrehúzódna! Hátraugrasz, ahogy egy tucatnyi hórihorgas lény ront elő a csapóajtóból.[/p]
        [p]– Volodián Gúzsok! – szalad ki belőled a rémült kiáltás. Pulzároddal megbénítod az egyiket, célba veszed a másikat. Elhibázod. A bénító sugár azonban visszapattan a falról, és 5-SI-t találja el. Összeesik. Hiába küzdesz a Gúzsok ellen. Mindegyik Gúzsnak hat karja van, olyanok, mint a vastag szíjak, rajtuk sűrű háló. Hamarosan mozdulni sem tudsz. Eleven kényszerzubbonyok foglya lettél![/p]
    </text>
    <next id="5"></next>
  </p>
  <p id="67">
    <text>
        [p class="inlineImage" data-img="67"][/p]
        [p]Döntésed nyilvánvaló lesz, amikor a hang felüvölt:[/p]
        [p]– Nem hallod, te nebulai szemét?! Ülj le a gondolatszékbe! – Tűnés, 5-SI![/p]
        [p]A robot megkezdi a teleportálást, az ezüstös szoba elhalványul körülötted. Aztán, ahogy teljesen eltűnik… PUFF![/p]
        [p]A kemény talajon térsz magadhoz, odakint. Egy férfi térdel melletted, rongyos, fehér pizsama van rajta, és a pulzusodat figyeli.[/p]
        [p]– Maga meg a robotja telibe találhatta az erőteret, fiam – mondja. – Az egész szanatóriumot körülveszi, mint egy kupola…[/p]
        [p]– Maga kicsoda? – kérdezed az idegentől, még mindig szédelegve.[/p]
        [p]– Dr. Berstrom Aanxt, szolgálatára.[/p]
        [p]– Maga Aanxt?! – kiáltasz fel hitetlenül.[/p]
        [p]– Én vezettem ezt az egész szanatóriumot, amíg aztán a robotok föllázadtak – magyarázza. – Most a betegek között rejtőzködöm. A robotok feltaláltak egy „tébolyvetőt”, amellyel el tudják venni az emberek eszét. A galaxis minden nem robot elméjét tönkre fogják tenni vele! Segítenie kell, hogy megfékezzük őket![/p]
    </text>
    <next id="78"></next>
  </p>
  <p id="68">
    <text>
        [p class="inlineImage" data-img="68"][/p]
        [p]Lidérces víziók suhannak át a világűr nyílásán. A [em]Challenger[/em] kikerüli az áradatot, és végre átsüvölt a lyukon, a világegyetem másik oldalára.[/p]
        [p]Elképesztő látvány fogad! Számtalan fánk formájú idegen lény lebeg az űrben! Uszályként húzódnak mögöttük az álmok, mint a füstpamatok.[/p]
        [p]A vidernyődön feltűnik az egyik idegen.[/p]
        [p]– Én Oneira vagyok – mondja. – Én szóltam hozzád az előbb. Mi vagyunk az oneironok. Azért élünk, hogy álmodjunk. Az álmok a táplálékunk, a művészetünk, a családunk.[/p]
        [p]– A segítségemet kértétek – mondod. – Hogyan segíthetek?[/p]
        [p]– Rendelkezünk azzal a képességgel, hogy minden álmunkat valóra válthatjuk. Balszerencsénkre egy gonosz álmodó rémálmot váltott valóra! Megálmodta a lyukat, amelyen át a téboly ömlik a ti világegyetemetekbe. És ha egyszer egy álmot megálmodtak, mi, oneironok semmiképpen sem tudjuk elpusztítani…[/p]
        [p]– De az ember igen – fejezed be a gondolatot.[/p]
        [p]– Úgy van – feleli Oneira. – Te talán megtámadhatod a gonosz álmodét, vagy elpusztíthatod az álmát.[/p]
    </text>
    <next id="84">Ha meg akarod támadni az álmodót</next>
    <next id="28">Ha el akarod pusztítani az álmot</next>
  </p>
  <p id="69">
    <text>
        [p class="inlineImage" data-img="69"][/p]
        [p]Úgy határozol, hogy megpróbálsz elmenekülni, abban a reményben, hogy gyorsabb vagy az ügyetlen mozgású telepatáknál. De ők olvasnak a gondolataidban. Két lépést sem teszel, hirtelen több méter magasan lebegsz a föld fölött, és forogsz, szédítően forogsz…[/p]
        [p]– Elfelejtettem megemlíteni – mondja csúfondárosan a hatszemű –, hogy mi gondolati erővel mozgatni is tudjuk a tárgyakat. Ha magadtól nem akarsz velünk jönni, akkor majd így viszünk.[/p]
    </text>
    <next id="81"></next>
  </p>
  <p id="70">
    <text>
        [p]Az a bizonytalan rossz érzés nem akar elmúlni. A mozgójárda egy jókora, tojás formájú terembe visz. A terem ezüstös falai visszaverik tulajdon képedet. Mindenütt vidernyők. A mennyezetről vezetékek függnek. Csak két bútordarab van a helyiségben: üvegszékek, karjukon-lábukon szíjak.[/p]
        [p]– Ilyen faramuci szobát utoljára a Vidám Bolygón láttam… – mormogod.[/p]
        [p]Ebben a pillanatban valami szisszen.[/p]
        [p]– Gyorsan! Mögötted! – sípolja 5-SI. Megfordulsz, de elkéstél. Az ajtó bezárul.[/p]
        [p]– Egyre meredekebb – mondod. – 5-SI, jelentést kérek erről a helyiségről. Szerinted hol vagyunk?[/p]
        [p]5-SI átkutatja a mélymemóriáját. Fél másodperc múlva vörös fények villannak meg rajta.[/p]
        [p]– Úgy sejtem, hogy az új betegek vizsgálóhelyiségében vagyunk…[/p]
        [p]– Azt akarod mondani, hogy elmebetegnek néznek minket?[/p]
        [p]– Nem lehetetlen – válaszolja 5-SI. Társalgásotokat mennydörgő hang szakítja félbe:[/p]
        [p]– Üljenek le a gondolatszékekbe! Készüljenek föl a kikérdezésre![/p]
        [p]– Ide figyelj, 5-SI – suttogod –, talán ha belemegyünk a játékba, megtudjuk, mi folyik itt![/p]
        [p]– Szerintem inkább mentsük a bőrünket, amíg még lehet! – javasolja a robot.[/p]
    </text>
    <next id="109">Ha úgy döntesz, hogy helyet foglalsz a székben</next>
    <next id="67">Ha menekülni akarsz</next>
  </p>
  <p id="71">
    <text>
        [p]Töröd a fejedet, és hirtelen eszedbe jut az első számú szabály a kiképzés idejéről: „Bízzál magadban! De ha magadban nem bízhatsz, bízz a robotodban!” Ez eldönti a kérdést.[/p]
        [p]– Kapcsold be a pszi-pajzsomat, 5-SI! – parancsolod. Ahogy a pszi-pajzs feltöltődik, a Galaktikus Szanatórium meginog, szétfolyik a szemed előtt, aztán eltűnik. Szemfényvesztés volt az egész![/p]
        [p]– Nem tetszik ez nekem – mondja 5-SI. – Még én is bedőltem neki. Biztos voltam benne, hogy a szanatórium létezik![/p]
        [p]– Mit jelenthet ez, 5-SI? – kérdezed aggodalmasan.[/p]
        [p]– Azt, hogy valakinek vagy valaminek olyan hatalmas telepatikus energiája van errefelé, hogy meg tudja zavarni a magamfajta robot videoáramköreit is![/p]
        [p]– Meg tudod határozni a helyzetét?[/p]
        [p]– Az érzékelőim szerint… – 5-SI számolgat – pontosan nyugat felől jönnek a hullámok.[/p]
        [p]– Nézzük meg közelebbről![/p]
    </text>
    <next id="89"></next>
  </p>
  <p id="72">
    <text>
        [p]– Pásztázd végig agyaddal a bolygót, lépj érintkezésbe Nebula-robotommal és a vele levő két Imperion Igazdroiddal. Meg tudod tenni?[/p]
        [p]– Mi sem könnyebb – mondja GIGA.[/p]
        [p]– Jól tudod – mondod –, hogy az Igazdroidok programja csak igazmondásra teszi képessé őket. Ha nem mondanak igazat, elpusztítják magukat.[/p]
        [p]– GIGA vagyok. Tudom.[/p]
        [p]– Jól van, GIGA. Kérdezd ki az Igazdroidokat a Titokzatos Zónáról. Kérdezd meg tőlük, igaz-e minden, amit a zónáról mondtam.[/p]
        [p]Három hosszú percig GIGA némaságba burkolózik. Aztán mintha vulkánkitörés robaja rázná meg a barlangot.[/p]
        [p]– NEM! NEM! Nem lehet igaz! Nem lehet![/p]
        [p]Az egyszeműek fedezékbe ugranak, de GIGA csak kikapcsol… egyszer s mindenkorra! A világmindenség leghatalmasabb számítógépe nem tudta elviselni a bűntudatot, inkább elrontotta magát.[/p]
        [p]A vallatián zsarnokok immár tehetetlenek telepatikus hatalmuk nélkül. Kiszabadítod az egyszeműeket, aztán csatlakozol az Igazdroidokhoz és a boldogan villogó 5-SI-hez. A Titokzatos Zónát felszámoltad![/p]
    </text>
    <next id="115*72">Teljesítetted küldetésedet</next>
  </p>
  <p id="73">
    <text>
        [p class="inlineImage" data-img="73"][/p]
        [p]– Negatronlövedéket kilövéshez! – szólsz oda 5-SI-nek.[/p]
        [p]– Lövedék kész, főnök![/p]
        [p]– Kilövés! Három… kettő… egy… tűz! A lövedék elsüvít a gonosz álmodó felé.[/p]
        [p]– Most pedig hipermeghajtásba ezt a járgányt, és pucolás innét! – kiáltod.[/p]
        [p]A lövedék a célja felé száguld, a [em]Challenger[/em] pedig a két világegyetem közötti nyílás irányába. Hamarabb kell túllépnetek a fénysebességet, mint a lövedék, máskülönben nem tudtok átjutni a lyukon a robbanás előtt![/p]
        [p]Utoléritek a lövedéket. Megelőzitek. Már a lyukban vagytok…[/p]
        [p]ZZZZUUUUUUUMMMMMMM-BUUUUMMMMMMMMM[/p]
        [p]Valami hátulról megrázza a hajót. Bekapcsolod a hátsó képernyőket, és még látod, ahogy a Titokzatos Zóna nyílása összezárul. Mielőtt még örökre eltűnne, Oneira képe jelenik meg.[/p]
        [p]– Szép munka volt – mondja az idegen. – Megmentetted a pusztulástól mindkét világegyetemet![/p]
    </text>
    <next id="115*73">Teljesítetted küldetésedet</next>
  </p>
  <p id="74">
    <text>
        [p class="inlineImage" data-img="74"][/p]
        [p]A sokszínű égbolt villózik. A köd olyan, mintha gyöngyházfényben játszó vattacukor volna.[/p]
        [p]Végre meglátod magad előtt 5-SI-t. Még mindig nem válaszol.[/p]
        [p]Óvatosan közeledsz feléje, lövésre kész mikropulzárral. 5-SI vagy elromlott, vagy valami disznóság van itt![/p]
        [p]Már egészen közel vagy, jobban ki tudod venni.[/p]
        [p]Egy hatalmas, kék kéz mered ki a mocsárból, az szorítja az ujjai között 5-SI-t! A robot dereka összegyűrődött, mint egy pléhdoboz. Vörösen villognak a lámpái.[/p]
        [p]Nem gondolkodói. Tüzet nyitsz a kézre! Tüstént el is engedi 5-SI-t. A robot elsüllyed az ingoványban.[/p]
        [p]A kéz is.[/p]
        [p]De az a valami a felszín alatt feléd úszik, elkapja a lábadat, és beránt a mocskos iszapba! Még egy utolsó pillantást vetsz a gyönyörű, szivárványos égboltra, aztán eltűnik a szemed elől.[/p]
        [p class="end"]VÉGED![/p]
    </text>
    <victory />
  </p>
  <p id="75">
    <empty />
  </p>
  <p id="76">
    <text>
        [p]Azért jöttél Vallatiára, hogy segítséget kérj. Úgy döntesz tehát, hogy nem ellenkezel, velük mégy.[/p]
        [p]Bevezetnek a Kitárulkozóba. Ott vár rád a Vallatián Főtanács. Körben ülnek, magas, állványszerű székeken. Vezetőjük, egy Vanádium nevű, tízszemű teremtmény int a kezével. Hirtelen föllebbensz te is egy székre.[/p]
        [p]– Most osszuk meg gondolatainkat – mondja Vanádium, miután elhelyezkedtél. Mindenki lehajtja a fejét. Egy másodperc múlva mindent tudsz, amit tudni lehet a vallatiánokról. Kitárták előtted a gondolataikat. És ugyanebben a pillanatban ők is mindent tudnak rólad. A kitárulkozás csodálatos élmény![/p]
        [p]– Immár értjük küldetésedet – mondja Vanádium. – És talán a segítségedre is lehetünk, mert tudjuk, mi hozza létre a zónát.[/p]
        [p]– Micsoda? – kérdezed.[/p]
        [p]– Egy láthatatlan lény. Olyan óriási, hogy könnyűszerrel bekaphatná a Fiastyúk-halmaz minden csillagát. Ahogy mozog az űrben, agyhullámokat sugároz szét. Azok a hullámok hozzák létre a Titokzatos Zónát. Azon a világűrben levő lyukon át szokott a lény eltűnni egy másik világegyetembe…[/p]
    </text>
    <next id="82"></next>
  </p>
  <p id="77">
    <text>
        [p]Parkolópályán hagyod az űrrepülőgépet, és teleportálsz a Cryon bolygóra. A cryoniak hatalmas teremtmények, akiknek testhőmérsékletük sohasem emelkedik mínusz hetven fok fölé. A cryoniak az év legnagyobb részében téli álmot alusznak.[/p]
        [p]Alapvető táplálékuk a Protomin. Hűtött farmokon termesztik, üvegkupolák alatt. Ezek a farmok borítják a bolygó felszínének legnagyobb részét. A Protomint termelő növényeket mínusz 273 foknál alacsonyabb hőmérsékleten kell tartani, máskülönben elpusztulnak.[/p]
        [p]Jéggong kondulása jelenti érkezéseteket. Megindultok a palota, a magasra tornyosuló jégkastély felé. A Cryonon háromszor annyi droid van, mint cryoni. Ők viselik gondját a bolygónak, amíg a cryoniak téli álmot alusznak. És ők gondozzák a Protomin-farmokat, mert azt a hideget semmilyen élőlény nem tudná elviselni.[/p]
        [p]Klaangnál, a cryoniak királynőjénél érdeklődsz a hányódó teherűrhajó felől. Klaang felháborodik, amikor előhozakodsz azzal, hogy valahol a Cryonon lehet a ragályos téboly forrása.[/p]
        [p]– Azok az űrnomádok terjesztik a ragályt, nem a mi élelmiszerünk! – mondja. – Keresse meg azokat![/p]
        [p]Szavai csak fokozzák gyanúdat.[/p]
        [p]– A Feljegyzések Házában titkos adatokat őriznek a Protomin-farmokról – csipogja 5-SI. – De hét lakat alatt![/p]
        [p]Mitévő légy? Törjél be, és olvasd el a feljegyzéseket? Vagy először eredj a nyomába a nomádoknak, hátha csakugyan ők terjesztik a betegséget?[/p]
    </text>
    <next id="26">Ha meg akarod vizsgálni a feljegyzéseket</next>
    <next id="65">Ha a nomádok után akarsz eredni</next>
  </p>
  <p id="78">
    <text>
        [p class="inlineImage" data-img="94"][/p]
        [p]Még mindig vannak kételyeid. Ez az ember azt állítja magáról, hogy ő dr. Aanxt. De hátha szélhámos… vagy ami rosszabb: hátha valóban ő az – de ütődött, mint egy szíriuszi kerge birka?[/p]
        [p]– Hogyan segíthetünk? – kérdezed.[/p]
        [p]– Kikísérleteztem egy szert, amely időlegesen védelmet ad a tébolyvető sugarai ellen. Beadhatnánk a betegeknek. Aztán az élükre állva megtámadhatnánk a robotokat![/p]
        [p]Aanxt odavezet egy nyíláshoz – egy föld alatti barlang szájához. Odabent fölnyit egy ládát, amely tele van kis fiolákkal.[/p]
        [p]– Tessék – mondja, és átnyújt egyet. Ragyogó kék színű folyadék van benne. – Idd meg gyorsan! Máskülönben nemsokára téged is hatalmába kerít a tébolyvető sugárzása![/p]
        [p]Gondban vagy. Megbízhatsz-e ebben az emberben? A szer akár halálos méreg is lehet.[/p]
        [p]Megiszod? Vagy csak úgy teszel?[/p]
    </text>
    <next id="49">Ha úgy döntesz, hogy megiszod</next>
    <next id="90">Ha úgy döntesz, hogy csak színleled</next>
  </p>
  <p id="79">
    <text>
        [p]Támad egy ötleted. Kockázat nélkül ki lehet próbálni, működik-e a kis robot teleportáló rendszere.[/p]
        [p]– 5-SI, add meg a [em]Nebula[/em] koordinátáit! – utasítod. Ez a feladat gyerekjáték a robotnak. De ha a teleportálási vezérlés rossz, hibás választ fog adni.[/p]
        [p]Szemedet a vidernyőre szegezed. Megjelennek a számok. Helyes![/p]
        [p]– Jól van, 5-SI. Most irány a Draco Minor! Ne félj, olyan leszel, mint az új![/p]
        [p]Percek múlva már a Draco Minor teleportálási központjában vagytok. Tágra nyílt szemmel bámulod a Funkcionálisokat. Kevés ilyen fura küllemű lény van a galaxisban. Méretük, alakjuk sokféle. Van olyan Funkcionális, amelyiknek a karja franciakulcs, a foga fűrész. A másiknak lézerszeme van, hegesztéshez. A harmadik protániumgerendákat tud összeroppantani satuszerű mancsával.[/p]
        [p]Egyvalami azonban közös bennük. Szemlátomást mindegyik rózsás kedvében van. Fütyörésznek munka közben. Föl-fölhajtanak egy-egy korsó Mámor sört, a helyi italkülönlegességet.[/p]
        [p]Leadod 5-SI-t a robotjavító műhelyben. Most lett egy kis szabadidőd. Nem is tudod, mit csinálj: egyél-e pár falatot, vagy inkább nézd meg, mit adnak a Szenzoriumban?[/p]
    </text>
    <next id="23">Ha már megéheztél</next>
    <next id="51">Ha szórakozni vágyol</next>
  </p>
  <p id="80">
    <text>
        [p]Úgy döntesz, hogy inkább a súlyemelés.[/p]
        [p]Amikor a szerencsétlenkedésedet látják, még céltáblának sem fogadnak el az agykaratésok. A többi hasonló tehetségtelen nyomorulttal együtt levisznek a föld alatti barlangba… ott lakozik GIGA![/p]
        [p]GIGA, mint kiderül, a galaxis leghatalmasabb számftógépe. Kitölt egy 100 mérföld hosszú, 200 mérföld széles és 10 mérföld magas barlangot. A vallatiánok azért építették, hogy szellemi energiaforrásuk legyen. A GIGA sugározza szét a telepatikus energiát. Nélküle a vallatiánok nem tudnak gondolatot olvasni, sem tárgyakat mozgatni akaraterővel.[/p]
        [p]A barlangban megismerkedsz Monopsszal, egy egyszemű vallatiánnal. Monops fellelkesül, amikor meghallja, hogy a [em]Nebulá[/em]ról jöttél.[/p]
        [p]– Minket, egyszeműeket a GIGA rabszolgáivá tettek! – suttogja. – A többszeműek szerint mi gyengeelméjűek vagyunk. Lenéznek minket, azt mondják, csak a legalja munkára vagyunk alkalmasak. Születésünktől fogva ebben a barlangban kell élnünk. Az a dolgunk, hogy üzemben tartsuk GIGÁ-t. Ezzel telik el az egész életünk.[/p]
        [p]– Nem jutott eszetekbe, hogy fellázadjatok? – kérdezed.[/p]
        [p]– De igen. Nem is egyszer. De GIGA mindannyiszor megtörte az akaratunkat, kénytelenek voltunk feladni…[/p]
        [p]– Talán itt az ideje, hogy újra megpróbáljátok – suttogod.[/p]
        [p]– Reméltem, hogy ezt fogom hallani – feleli Monops.[/p]
    </text>
    <next id="101"></next>
  </p>
  <p id="81">
    <text>
        [p class="inlineImage" data-img="81"][/p]
        [p]Mint egy magatehetetlen léggömböt, kivisznek a Kitárulkozóba.[/p]
        [p]– Kiolvastunk mindent az agyadból – mondja a hatszemű. – Mindent tudunk a küldetésedről. Amint láthatod, a zóna nem zavar minket, pedig alig egyparszeknyire van tőlünk. Sőt örülünk az álmoknak, amelyeket kibocsát. Az energiájuk frissítően hat ránk. Nem nézünk jó szemmel senkire, aki el akarná pusztítani a zónát.[/p]
        [p]A hatszemű int rövid, vaskos karjával. A vallatiánok kihurcolnak egy ajtó felé. Az ajtó kinyílik. Mérföldes mélységű kút fölött vagy![/p]
        [p]– Pá-pá, [em]Nebula[/em] bolondja! – mondja a hatszemű csúfondárosan. Aztán csak zuhansz…[/p]
        [p class="end"]VÉGED![/p]
    </text>
    <victory />
  </p>
  <p id="82">
    <text>
        [p]– Hogyan győzhetnénk le azt a lényt? – kérdezed.[/p]
        [p]– Sehogyan sem – feleli Vanádium. – A galaxis minden energiája is kevés volna hozzá, hogy akár csak egy karcolást ejtsen rajta.[/p]
        [p]– Eszerint a helyzet reménytelen – mormolod.[/p]
        [p]– Nem feltétlenül. Az egész bolygónkon telepaták élnek. Egy bolygóméretű Kitárulkozás segítségével talán kapcsolatba tudnánk lépni azzal a lénnyel. Talán rá tudnánk venni, hogy válasszon más utat a téridőben.[/p]
        [p]– Akkor hát rajta! – mondod lelkesen.[/p]
        [p]– Csak van egy bökkenő. Vallatia másik felén az egyszeműek élnek, akik szenvedélyesen gyűlölnek mindenkit, akinek egynél több szeme van. Állandó háborúban állnak velük. Ha azt akarod, hogy érintkezésbe lépjünk azzal a lénnyel, először segítened kell, hogy béke legyen a bolygón.[/p]
        [p]– Más lehetőség nincs? – kérdezed.[/p]
        [p]– Van még egy lehetőség. Készíthetünk egy berendezést, amely felerősíti a gondolathullámokat. Akkor nem lesz szükségünk az egyszeműek segítségére. De a berendezés elkészítése hónapokba is beletelhet. Mondd meg: melyik megoldás van inkább az ínyedre?[/p]
    </text>
    <next id="104">Ha véget akarsz vetni a háborúnak</next>
    <next id="112">Ha el akarod készíteni a berendezést</next>
  </p>
  <p id="83">
    <text>
        [p]– Igazad van, 5-SI – mondod, és érintkezésbe lépsz a [em]Nebula[/em] forgalomirányításával. – Itt nekünk nincs sok keresnivalónk. – A forgalomirányítók megígérik, hogy bevontatják a hányódó teherhajót.[/p]
        [p]Újabb tárgyak tűnnek föl a képernyőn.[/p]
        [p]– Lehet, hogy a teherhajóról dobálták ki őket! – sípolja 5-SI.[/p]
        [p]A tárgyak között meglátsz két Imperion Igazdroidot is. Megállítod és a [em]Challenger[/em] fedélzetére hozod őket. Az Igazdroidok a vezetők tanácsadói szövetségszerte. Úgy vannak programozva, hogy flhindig igazat mondanak. És mindig rájönnek, ha valaki hazudik![/p]
        [p]– Talán most választ kaphatunk egy-két kérdésünkre – mondod.[/p]
        [p]– A teherhajó beleszaladt az úgynevezett Titokzatos: Zónába – világosítanak fel a droidok. Ez a zóna, mondják, a galaxis peremén van.[/p]
        [p]– Olyan, mintha egy lyuk volna a világmindenségben – magyarázza az egyik Igazdroid. – Őrült álmok ömlenek át rajta valamelyik másik világegyetemből! Ha egy űrhajó átszeli ezt a zónát, a legénység és az utasok megtébolyodnak, mint a miénken.[/p]
        [p]– A legnagyobb baj az – teszi hozzá a másik I. I. –, hogy ez a lyuk szemlátomást egyre növekszik. Ha így megy tovább, ezek az álmok elárasztják az egész Szövetséget![/p]
    </text>
    <next id="56"></next>
  </p>
  <p id="84">
    <text>
        [p class="inlineImage" data-img="84"][/p]
        [p]– Megtámadom a gonosz álmodót. Ha nem állítjuk meg, újabb, még rémesebb álmokat álmodhat![/p]
        [p]Ahogy megközelíted az idegent, a közepén át egy álmot puffant feléd. Meghökkensz. Oneira nem említette, hogy az oneironok egyszerre több álmot is tudnak álmodni![/p]
        [p]Aztán kiterebélyesedik az álom. Egy teljes volodián hadiflotta, állig fölfegyverkezve! Pillanatokon belül tüzet nyitnak aprócska űrrepülőgépedre![/p]
        [p]– Föl az energiapajzsot, 5-SI! – kiáltod.[/p]
        [p]– De főnök, csak álom az egész – zümmögi a robot. – Nem kéne inkább a pszi-pajzsba nyomni minden energiánkat?[/p]
        [p]Megzavarodsz. Hogyan kell álmok ellen küzdeni? Különösen egy olyan világegyetemben, ahol az álmok valóra válhatnak? Az ellenséges hajók első lövései célt tévesztenek. De gyorsan határoznod kell.[/p]
    </text>
    <next id="6">Ha az energiapajzsot akarod bekapcsolni</next>
    <next id="52">Ha a pszi-pajzsot akarod bekapcsolni</next>
  </p>
  <p id="85">
    <text>
        [p]– [em]Kristályfej élve kell nekünk[/em] – mondod 5-SI-nek. – [em]Lőjük szét a kábelt, akkor megszűnik az energiaellátás![/em][/p]
        [p]A fenevérek azonban arrébb mozdulnak. Most a kábel előtt vannak, nem tudnál tőlük lőni. A gravitációs sugár hatását is egyre jobban érzed. Már úgy elgyengültél, hogy nem tudsz célozni. Már csak egy reményed van.[/p]
        [p]– [em]5-SI, valahogy ki kell kapcsolnod a gravitációs sugarat![/em] – zihálod.[/p]
        [p]5-SI gyorsan reagál. Előszökken a rejtekhelyéről, a gravitációs sugár vezérlőpultja felé iramodik. A fenevérek utána! 5-SI ér előbb oda.[/p]
        [p]– Nincs idő megfejteni a számítógép kódját! – mondja, és kitépi a vezetékeket.[/p]
        [p]A következő pillanatban szabad vagy! Egy lövéssel szétolvasztod az elektromos kábelt. Valamennyi beteg fejéről fölemelkednek az agyszondák. Szédülten tántorognak, mint az életre kelt tetszhalottak.[/p]
        [p]Kristályfej szemlátomást nincs elragadtatva tőled.[/p]
        [p]– Öljétek meg a betolakodót![/p]
        [p]Hohó! A betegek még mindig Kristályfej uralma alatt vannak – villan át rajtad. A tébolyult meropaiak gyűrűje egyre szorosabbra zárul körülötted.[/p]
        [p]– Megölni… megölni… megölni… – hangzik minden oldalról.[/p]
    </text>
    <next id="50"></next>
  </p>
  <p id="86">
    <text>
        [p]Kadmus gonosz képe ádáz vigyorra torzul.[/p]
        [p]– Zseniális tervem van! – folytatja. – Rabszolgám lesz az egész galaxis! És sem te, sem az a nyálas Polaris kapitányod nem állhattok az utamba! Feltaláltam egy kis szerkentyűt, amit be lehet építeni a szenzi-sisakokba. Ha valaki bekapcsolja a sisakot, attól kezdve csak az én akaratomnak engedelmeskedik![/p]
        [p]Nem akarsz hinni a szemednek, a fülednek.[/p]
        [p]Ha ez valóban nem álom, akkor lehet, hogy Kadmus csakugyan a galaxis ura lehet! Nem kell mást tennie, mint beszerelni a kis készülékeit a szenzi-sisakokba. Mindennap az emberek milliárdjai mennek el a Szenzoriumokba…[/p]
        [p]– A helyedben nem is gondolnék rá, hogy letépjem a fejemről a sisakot – figyelmeztet Kadmus előtted lebegő arca. – Az áramütés azt a kevés eszedet is elvenné![/p]
        [p]Micsoda dilemma! A fejeden hagyod a sisakot, és reménykedsz abban, hogy csak félresikerült az álmod? Vagy letéped, és megkockáztatod, hogy kiég az agyad?[/p]
    </text>
    <next id="7">Ha folytatódni engeded az álmot</next>
    <next id="41">Ha le akarod tépni a sisakot</next>
  </p>
  <p id="87">
    <text>
        [p]– A böhöm vezetés segítségével nem sokra megyünk – módod. – Hónapokba szokott telni, amíg döntést hoznak valamiben. Addig nem várhatunk.[/p]
        [p]Óvatosan lemászol a szurdok falán egy keskeny kiszögellésig. Onnan jól látod a szörnyet és a gyilkos spirálist.[/p]
        [p]– Állítsd távvezérlésre a [em]Challenger[/em]t, 5-SI – mondod –, és hozd le háromszáz méterre.[/p]
        [p]– Végrehajtva! – vágja rá egy pillanat múlva a kis robot.[/p]
        [p]– A minipulzárokat irányítsd a szörnyre és a spirálisra![/p]
        [p]– Pulzárok a célokon![/p]
        [p]– Tűz! – kiáltod. A szörnyet végigszeli az űrrepülőgép pulzársugara. Minden feje[/p]
        [p]felüvölt, ahogy vergődik a szurdokban. Aztán hörögve kimúlik. Ugyanakkor a többi sugár a spirálist aprítja szét. A tébolyhozó molekula darabokra szakad. Kiszabadítod a bányából a betegeket. Közöttük van dr. Aanxt is.[/p]
        [p]– Két éve tartott fogva minket a szörny – mondja.[/p]
        [p]Nagy meglepetésedre, amikor felajánlod a böhömöknek, hogy hazaviszed őket, elutasítják. Azt mondják, értékes króniumércre bukkantak, és hálájuk jeléül kibányásszák a [em]Nebula[/em] részére. 5-SI sárga fényei veszettül villóznak.[/p]
    </text>
    <next id="115*87">Teljesítetted küldetésedet</next>
  </p>
  <p id="88">
    <empty />
  </p>
  <p id="89">
    <text>
        [p class="inlineImage" data-img="89"][/p]
        [p]A pszi-pajzson át az Atreus-7 egészen másképp fest. A sziklás síkságból cuppogós ingovány lett. A földből lyukakon át gázok lövellnek ki. Lebegő növények hólyagszerű légzsákokba gyűjtik a forró gázt.[/p]
        [p]– Vigyázz, pohoscsalán! – figyelmeztet 5-SI. – Mérgező![/p]
        [p]Valami nem stimmel.[/p]
        [p]– 5-SI, a pohoscsalán nemcsak a Thonex-halmazban található?…[/p]
        [p]– De igen, amennyire én tudom – válaszolja a robot.[/p]
        [p]– Fokozd a pszi-pajzs energiáját! – parancsolod. A növények egy pillanat múlva eltűnnek. Most az Atreus-7 immár[/p]
        [p]harmadik arculata jelenik meg előtted: hatalmas hasadások, szurdokok szaggatta bolygó. 5-SI jelenti:[/p]
        [p]– Számításom szerint ezek a káprázatok minden hetedik percben jelentkeznek.[/p]
        [p]– Vagy a pszi-pajzs nem működik a legjobban – mondod –, vagy ez a telepatikus erő növeli az energiáját minden káprázat után.[/p]
        [p]– Sokáig már nem tudunk védekezni ellene – mondja 5-SI vörösen villogó lámpákkal. – Fogytán az energiánk![/p]
        [p]Egy távoli szurdokból hirtelen hatalmas, spirális alakú lény emelkedik ki. Megindul felétek, és látod, hogy mindent fölfal az útjában. 5-SI ugyanolyan tanácstalanul nézi, mint te. Valóságos veszély volna? Vagy újabb káprázat? Ha tüzelsz rá, tovább fogy az energia. Ki mered-e várni, hátha eltűnik, mint az előző látomások?[/p]
    </text>
    <next id="58">Ha tüzelni akarsz a spirálisra</next>
    <next id="12">Ha úgy véled, csak káprázat</next>
  </p>
  <p id="90">
    <text>
        [p]Aanxt meséje hihetetlenül hangzik. Ahogy elfordul, hogy telerakjon egy dobozt a kis kék fiolákkal, gyorsan a szkafanderedbe dugod a tiédet. Úgy teszel, mintha megittad volna.[/p]
        [p]– Remélem, gyorsan hat – mondod, és csettintesz a nyelveddel.[/p]
        [p]– Bízhatsz benne – mondja Aanxt. Nem vette észre, hogy túljártál az eszén.[/p]
        [p]– Mielőtt megtámadjuk a szanatóriumot – mondod –, nem volna jobb, ha 5-SI és én előremennénk, és földerítenénk a robotok védelmének gyenge pontjait?[/p]
        [p]– Nem. Otthagynátok a fogatokat. Küldd be a robotot egyedül! Ő könnyebben tud mozogni közöttük, és sugárzással továbbíthat nekünk minden fontos információt.[/p]
        [p]Nem lelkesedei érte, hogy különválj 5-SI-től. Másrészt viszont nem ártana szemmel tartani ezt az Aanxtot sem. Ki tudja, mi van a szerben, és mi történik, ha beadja majd a betegeknek?[/p]
        [p]Kételyek gyötörnek. Küldd be 5-SI-t egyedül, hogy kémlelje ki a robotokat? Vagy kísérd el te is?[/p]
    </text>
    <next id="21">Ha szerinted 5-SI-nek ezt a feladatot egyedül kell elvégeznie</next>
    <next id="36">Ha úgy gondolod, több szem többet lát</next>
  </p>
  <p id="91">
    <text>
        [p class="inlineImage" data-img="91"][/p]
        [p]Habár időbe telik, úgy határozol, hogy ellenőrzöd 5-SI áramköreit.[/p]
        [p]Három teljes próbasorozat után végre rájössz, mi a baj. 5-SI valóban hibázik időnként. A bolygó légkörében szemlátomást van valami, ami károsítja a megánium-áramköreit. És ami még rosszabb, a mélymemória-buborékjai is szétesőben vannak. Ez azt jelenti, hogy 5-SI lassan mindent el fog felejteni.[/p]
        [p]De igazán akkor rémülsz meg, amikor 5-SI vezérlőáramköreire kerül a sor. Ezek vezérlik a szkafandered rendszereit, közöttük a teleportálást is. Azt látod, hogy bármelyik percben felmondhatják a szolgálatot. Márpedig akkor a szkafandered sem működik tovább – és neked befellegzett![/p]
    </text>
    <next id="62"></next>
  </p>
  <p id="92">
    <text>
        [p]Nem kockáztatsz, teleportálsz a [em]Challenger[/em]re. Ott aztán gyorsan betuszkolod 5-SI-t a sztáziskamrába.[/p]
        [p]Bekapcsolod a hajó számítógépét, és megkérdezed a Draco Minor koordinátáit. Eltelik néhány perc. Nincs válasz. Megismétled a kérdést. Még mindig nincs válasz. Harmadszor is megpróbálkozol. A képernyő üres marad.[/p]
        [p]Ez már egy kicsit aggasztó. Mivel 5-SI üzemképtelen, a hajó számítógépére van szükséged a pályaadatok meghatározásához.[/p]
        [p]– Torkig vagyok már vele, hogy a gépeket ápolgassam – mormolod. De azért bekukkantasz a számítógép belsejébe. Fölfedezed, hogy 5-SI mikrocsipjeit mégsem az Atreus-7 levegője rontotta el. A robot és a hajó számítógépét egyaránt a [em]Challenger[/em] teleportáló hajtóművének sugárszivárgása tette tönkre.[/p]
        [p]Eddig még sohasem kellett saját magadnak kiszámítanod a pályaadatokat. De előszeded a kézikönyveket, és reméled a legjobbakat.[/p]
        [p]Aztán kézi vezérlésre állítod a hajót, és ráállsz a javítóbolygóhoz vezető pályára.[/p]
        [p]– Most ugrik a majom az űrbe… – mondod, ahogy elkezdődik a teleportálás.[/p]
    </text>
    <next id="93"></next>
  </p>
  <p id="93">
    <text>
        [p class="inlineImage" data-img="93"][/p]
        [p]Amikor kikerülsz a hipertérből, a javítóbolygó nincs ott, ahol len nie kellene![/p]
        [p]– Az Ondur protonját! – káromkodod el magad, és öklöddel a műszerfalra csapsz. – Rosszul számítottam ki a koordinátákat! – Eltévedtél. A Draco Minor helyett egy teljesen ismeretlen fehér törpecsillagot látsz magad előtt. Egyetlen bolygó kering körülötte.[/p]
        [p]Ahogy pályára állsz, észreveszed, hogy a bolygó felét ragyogó, szikrázó fénypontok borítják. Szinte mintha jelzőfények volnának. A másik fele teljes sötétségbe borul.[/p]
        [p]Valahol le kell szállnod. De melyik oldal biztonságosabb?[/p]
    </text>
    <next id="108">Ha úgy döntesz, hogy a szikrázó felén szállsz le</next>
    <next id="55">Ha úgy döntesz, hogy a sötét felén szállsz le</next>
  </p>
  <p id="94">
    <text>
        [p class="inlineImage" data-img="94"][/p]
        [p]Kadmus mintha egyenesen a kezedre játszana.[/p]
        [p]– Jöjj ide, rabszolga! – parancsolja. – Szeretném, ha felpróbálnád ezt a sisakot. Kísérleti darab. – Beleültet egy székbe. – Fogd meg ezt – mondja, és a kezedbe ad egy készüléket.[/p]
        [p]Ahogy lehajol, rajtad a sor! A fejére csapod a sisakot![/p]
        [p]– ÁÁÁÁÁÁÁÁ! – ordít fel Kadmus, aztán elhallgat.[/p]
        [p]– Szóval ki parancsol kinek? – Fölnevetsz. Belenézel Kadmus kifejezéstelen arcába, és nem tudsz ellenállni a kísértésnek, hogy megcsavard az orrát. – A hatalmamban vagy, engedelmeskedni fogsz minden parancsomnak![/p]
    </text>
    <next id="30"></next>
  </p>
  <p id="95">
    <text>
        [p]Hiába védelmez a pszi-pajzs, még úgy is térdre roskadsz a csapás alatt.[/p]
        [p]Ezzel a lénnyel nem lehet kukoricázni! Előkapod a mikropulzárt, és egy sugárnyalábot repítesz a hasába, hogy fönnakad mind a hét szeme![/p]
        [p]A nézőközönség felháborodik. Ezekben a küzdelmekben tilos az agyon kívül más fegyvert használni. Pfujjognak, dobálnak…[/p]
        [p]Csak azt reméled, hogy 5-SI hamar megérkezik.[/p]
        [p]Aztán a stadion felett föltűnik három kis pont. 5-SI és a két droid![/p]
        [p]– Teleportálási távolságban vagyok, főnök – jelentkezik 5-SI.[/p]
        [p]Kisvártatva már a jó öreg [em]Challenger[/em]en vagy.[/p]
        [p]A videón érintkezésbe lépsz Polaris kapitánnyal.[/p]
        [p]– Ez az űrtéboly súlyos probléma – jelented. – Egyedül nem tudom megoldani. – Polaris kapitány igazat ad neked, és visszarendel a [em]Nebulá[/em]ra, hogy közösen megtervezzétek a következő akciót az urtéboly elleni harcban.[/p]
    </text>
    <next id="115*95">Küldetésed véget ért</next>
  </p>
  <p id="96">
    <text>
        [p]– Pörköljünk oda Kristályfejnek! – határozol. Már alig vagy eszeden.[/p]
        [p]5-SI buzgón utasításokat ad, hogyan helyezd el a kezedet ahhoz az első és egyben utolsó lövéshez.[/p]
        [p]– [em]Ha elhibázom, a fenevérek nem sokat teketóriáznak, úgyhogy adj majd át minden energiát, amit csak tudsz, 5-SI![/em][/p]
        [p]– [em]Nyugi, főnök[/em] – biztat a robot. – [em]Mindjárt rajta vagy a célon… tűz![/em][/p]
        [p]Mintha kőszikla nehezedne a kezedre. De sikerül leadnod a lövést.[/p]
        [p]ZZZZZUUUUUUUMMMMMMMM![/p]
        [p]Pontosan célba talál! Nem látsz semmit. 5-SI hangjában azonban rémület érzik, ahogy jelenti:[/p]
        [p]– [em]Átvertek! Á sugár úgy ment át Kristályfejen, mintha levegő volna! Kristály fej csak látomás, a betegek agyrémeinek kivetülése![/em][/p]
        [p]Az utolsó, amit hallasz, a két fenevér hangja.[/p]
        [p]– Ez az új beteg veszélyes – mondják. – Állítsuk erősebbre a gravitációs sugarat! – Gyilkosan nehezedik rád a súly. Elveszíted az eszméletedet… mindörökre.[/p]
        [p class="end"]VÉGED![/p]
    </text>
    <victory />
  </p>
  <p id="97">
    <text>
        [p class="inlineImage" data-img="97"][/p]
        [p]A szkafandered eltűnt! Amikor már nem szédülsz, látod, hogy az egyik nomád tartja a kezében. Azt nézi, jó-e neki a méret. Közben 5-SI-re egy hálót dobtak. A nomádok érdeklődéssel nézik a robot villózó vörös lámpáit.[/p]
        [p]– Szerintem marha jó videojáték lenne belőle, ha szétszednénk! – mondja éppen az egyikük.[/p]
        [p]Nem szabad elveszítened a fejedet – mondod magadban. Őrültek kezében vagy. Nem lehet értelmesen beszélni velük. Így hát két lehetőséged marad. Megpróbálhatod visszaszerezni a szkafanderedet, és a beépített berendezésekkel fölébük kerekedni. Vagy valami trükkel megpróbálhatod rávenni őket, hogy engedjenek el.[/p]
        [p]Döntened kell, méghozzá gyorsan! Két nomád ugyanis már fölemelt, és be akar gyömöszölni egy nagy húsdarálóba. Úgy rémlik, te leszel a vacsora![/p]
    </text>
    <next id="33">Ha megpróbálod visszaszerezni a szkafanderedet</next>
    <next id="61">Ha megpróbálkozol valami ravaszkodással</next>
  </p>
  <p id="98">
    <text>
        [p]A pszi-pajzs nélkül a vallatiánok olvasni tudnak a gondolataidban. Mezítelennek érzed magad. Vissza kell szerezned![/p]
        [p]Ahogy elhaladtok egy fal mellett, amely mögött a légibuszok állomása van, hirtelen ötleted támad.[/p]
        [p]– A helyedben én nem… – kezdi a hatszemű. De a teste nem olyan gyors, mint az agya.[/p]
        [p]Kitéped magad fogvatartóid közül, elkapod a pszi-pajzsot, aztán leveted magad a földre, neki a vékony strucclábaknak. A vallatiánok egymás hegyére-hátára esnek. Odarohansz a falhoz, átmászol rajta, leugrasz a peronra. Egy légibuszba épp beszállnak az utasok. Beugrasz te is, az ajtó becsukódik mögötted. A hatszemű tehetetlen kiáltozása kísér, ahogy a légibusz elindul a város felé.[/p]
        [p]Pár perc alatt sikerül rendbe hozni a pszi-pajzsot. Közben szétnézel a buszban. A vezetőülés fölött zászló: „[em]Thibbai Telepaták. Galaxisbajnokság I. hely. 2307.[/em]” Telepatikus gladiátorok közé csöppentél![/p]
        [p]Amikor a busz megáll, és kinyílnak az ajtók, egy alagútban találod magad, egy hatalmas stadionban. Valamelyik sporttárs éppen azt mondja: „…telepatikus győzelem vagy a halál!”[/p]
    </text>
    <next id="35"></next>
  </p>
  <p id="99">
    <text>
        [p class="inlineImage" data-img="99"][/p]
        [p]Úgy határozol, hogy rabszolgafelkelést robbantasz ki.[/p]
        [p]Monops százával készíti a védősisakokat. Kiosztja őket azoknak az egyszeműeknek, akik mellétek álltak.[/p]
        [p]– Támadás! – kiáltod. Bátran az egyszeműek élére állsz.[/p]
        [p]Bejuttok a számítógép programközpontjába. Ekkor látod, hogy Monops lemarad. Fölkapaszkodik egy kőtömbre, és azt rikoltja:[/p]
        [p]– Uram, GIGA! Ezek a rabszolgák lázadni merészelnek ellened! Semmisítsd meg őket hatalmaddal![/p]
        [p]Monops áruló! A vallatiánok beépített ügynöke volt![/p]
        [p]GIGA akcióba lép. Antennájának telepatikus sugárzása végigpásztáz rajtatok…[/p]
        [p]Ott égsz porrá a többi lázadóval együtt, miközben GIGA lámpái gonoszul villognak.[/p]
        [p class="end"]VÉGED![/p]
    </text>
    <victory />
  </p>
  <p id="100">
    <text>
        [p class="inlineImage" data-img="100"][/p]
        [p]Mielőtt megmukkanhatnál, már visznek is a hajó fara felé. Előtted hosszú folyosó, amely a végén kétfelé ágazik. A folyosó falán végig nagy kalapácsok, lyukasztógépek és sugárágyúk sorakoznak. Egy helyütt a padló úgy tátog, mint egy éhes száj.[/p]
        [p]– Nincs más dolgod – mondja Vörös –, csak végigmenni rajta. Aztán a végén válassz, merre tovább. Az egyik út a halálba visz, a másik az életbe.[/p]
        [p]Fölnézel a falra, rajta krétafelirat: „[em]Daráló: 15. Főnök: 2.[/em]”[/p]
        [p]– Ez mit jelent? – kérdezed.[/p]
        [p]– Ne is törődj vele. Csak azt, hogy eddig 17-ből kettőnek sikerült. Most rajtad a sor. Felkészülni… vigyázz… rajt![/p]
        [p]Magadban fohászkodsz, aztán nekilódulsz. A kalapácsok súrolják a testedet. A lyukasztógépek feléd csapnak. A sugárágyúk a sarkadat perzselik. Átugrasz a tátongó, éhes szájon. Odaérsz az elágazáshoz. Most merre? Balra? Vagy jobbra?[/p]
    </text>
    <next id="42">Ha balra kanyarodsz</next>
    <next id="38">Ha jobbra fordulsz</next>
  </p>
  <p id="101">
    <text>
        [p]Monops bevezet egy kis oldalbarlangba. A falakat acélüveggyapot borítja.[/p]
        [p]– Azért, hogy GIGA ne tudjon olvasni a gondolatainkban – mondja Monops. – Nem lehetünk elég óvatosak! GIGA egy szúnyog gondolatait is 40 parszekről meghallja! Olyan iszonyú ereje van, hogy ha hiszed, ha nem, egyszer lyukat ütött a világegyetemen![/p]
        [p]– Ezt honnan veszed? – kérdezed izgatottan.[/p]
        [p]– A többszeműek mondták. Azt mondták, GIGA csinált valami titokzatos zónát…[/p]
        [p]– Tehát ezért nincs hatással a zóna a vallatiánokra! – mondod. – GIGA hozta létre!…[/p]
        [p]Megkérdezed Monopsot, tudnának-e különleges sisakokat készíteni, amelyeken nem hatol át GIGA sugárzása. Máskülönben hiába is próbálkoznának lázadással.[/p]
        [p]– Igen, lehetséges – mondja.[/p]
        [p]Újabb ötleted támad. Miért ne próbálnál meg beszélni GIGÁ-val? Ez eddig senkinek sem jutott az eszébe. Ha a számítógép úgy gondolkodik, mint egy élőlény, talán érzelmei is vannak. Talán nem is tudja, hogy a Titokzatos Zóna katasztrófát jelent a Világok Szövetségének![/p]
    </text>
    <next id="99">Ha rabszolgafelkelést akarsz kirobbantani</next>
    <next id="13">Ha meg akarod győzni GIGÁ-t</next>
  </p>
  <p id="102">
    <empty />
  </p>
  <p id="103">
    <text>
        [p class="inlineImage" data-img="103"][/p]
        [p]A helyzet pillanatról pillanatra rosszabb. Már majdnem minden robot működni kezdett. 6-SI utasítja őket, hogy irányítsák át belé az energiájukat. Az ő energiájukkal nemsokára százszor erősebb lesz 5-SI-nél. Mikrocsipekké zúzhatja szét a kis robotot![/p]
        [p]– Azonnal kapcsolódj le, 5-SI! – parancsolod. A robot tüstént eltávolodik a másiktól.[/p]
        [p]Abban a pillanatban a robotrabszolgák hatalmas energiaanyagot nyomnak át 6-SI-be.[/p]
        [p]– GRRRRRRRRRÜ – hallatszik a robotvezér felől.[/p]
        [p]Hoppá! Ez nem örömrikoltás volt! 6-SI bajban van. Túl sok energiát vett föl. Megánium áramkörei olvadnak! Robotrabszolgái is sorra esnek össze. Nincs már energiájuk harcolni. 5-SI azonban sértetlen. Épp idejében szakította meg a kontaktust.[/p]
        [p]– Húzzuk ki a konnektorból ezeket a rezsókat! – mondod, ahogy sorra kikapcsolod a robotokat. Miután megkeresed és szétrombolod a tébolyvetőt, dr. Aanxt visszatér a Galaktikus Szanatórium élére, te pedig elindulsz vissza a [em]Nebulá[/em]ra. Megvédted a szövetséget a pusztulástól![/p]
    </text>
    <next id="115*103">Teljesítetted küldetésedet</next>
  </p>
  <p id="104">
    <text>
        [p class="inlineImage" data-img="104"][/p]
        [p]Úgy határozol, hogy elmégy a mocsárvidékre, és megpróbálsz békét teremteni az egyszeműek és a többszeműek között.[/p]
        [p]A mocsár hideg és ködös. Alig látod 5-SI-t, ahogy előtted lebeg.[/p]
        [p]Verltékezni kezdesz a szkafanderedben.[/p]
        [p]– 5-SI, elromlott a hőmérséklet-szabályozó! – szólsz előre.[/p]
        [p]5-SI nem válaszol.[/p]
        [p]– Válaszolj, 5-SI! Azt mondtam, hogy úgy látszik, elromlott a hőmérséklet-szabályzó! Hallasz?[/p]
        [p]Most sem jön válasz.[/p]
        [p]Az orrodig sem látsz a ködben. 5-SI-nek semmi nyoma.[/p]
        [p]Eltévedtél volna?[/p]
    </text>
    <next id="74"></next>
  </p>
  <p id="105">
    <text>
        [p]– Kapcsold ki a feszültséget, 5-SI! – szólsz oda a robotnak pár perc múlva. A nomádok megviseltnek látszanak, de mintha nem romlott volna az állapotuk, sőt: a tekintetük tisztább, nyugodtabb. Lehetséges volna? Lehet, hogy az áramütés észhez térítette őket?[/p]
        [p]Sejtésed beigazolódik. Az első nomád, aki összeszedi magát, mindent elmond.[/p]
        [p]– Javításra szorult a hajónk – mondja –, úgyhogy leszálltunk arra a bolygóra, a galaxis peremén. Nincs is rajta a térképeken. Szép, zöld virágok nyíltak mindenfelé. Jó illatuk volt. Szedtünk ötöt-hatot, beraktuk a raktárba őket. Aztán már nem emlékszem semmire…[/p]
        [p]Hátrarohansz a raktárhoz, benézel az ablakon. Százával nyújtóznak odabenn a virágok.[/p]
        [p]Áthozod a [em]Challenger[/em]ből a tartalék szkafandereket, és egyesével átviszed a nomádokat az űrrepülőre. Aztán érintkezésbe lépsz a [em]Nebulá[/em]val, és kéred, hogy küldjenek egy különleges botanikus osztagot, hogy megvizsgálják azokat a ritka virágokat. Közlöd Polaris kapitánnyal, hogy a virágok okozzák az űrtébolyt.[/p]
    </text>
    <next id="115*105">Teljesítetted a küldetésedet</next>
  </p>
  <p id="106">
    <text>
        [p]– Ezt nem fogja megúszni, Aanxt! – mondod.[/p]
        [p]– Miről beszél?! – ordít rád a tudós.[/p]
        [p]– Ne akarjon átverni! – ordítasz vissza. – Nagyon jól tudja, miről beszélek: az űrtébolyról! Maga a felelős érte, meg az a „parancsnok”![/p]
        [p]– Akkor jól figyeljen ide, szúnyogagyú! Ezek a Gúzsok itt az ápolók. Ők tartanak rendet. Az űrtéboly gyógymódját kutatom. Illetve kutattam, amíg maga tiszteletét nem tette! Minden adatot és eredményt azokban a számítógépekben tároltunk, amiket felrobbantott![/p]
        [p]– D-d-de azok az agyszondák… – dadogod.[/p]
        [p]– Mindenkit ellenőrizni szoktunk, aki odakintről jön, nem lappang-e benne az űrtéboly.[/p]
        [p]– És az a „parancsnok”, akiről beszélt?[/p]
        [p]– Nézzen csak oda! A vidernyőn megláthatja! – Dr. Aanxt dühösen a hátad mögé mutat.[/p]
        [p]A vidernyőn megjelenő arcot csakugyan ismered. Nem más, mint Polaris kapitány, a [em]Nebula[/em] parancsnoka.[/p]
        [p]– Kitől tanulta, hogy előbb lőjön, aztán kérdezzen?! – sziszegi. – Azonnal visszajön a bázisra! Lehet, hogy dr. Aanxt ezek után a köszönésünket sem fogadja majd, és őszintén szólva nem is csodálkoznék rajta![/p]
        [p]Valami azt súgja neked, hogy a következő pár hónapban te fogod a [em]Nebula[/em] fedélzetét súrolni.[/p]
    </text>
    <next id="115*106">Küldetésedet befejezted</next>
  </p>
  <p id="107">
    <text>
        [p]– Miért vannak veszélyben az óóólok? – kérdezed Primőrtől.[/p]
        [p]– Néhányan közülünk áttévedtek a napos oldalra. Nem tudjuk, miképpen, de valami ott megőrjítette őket. Sorra teszik tönkre a napelemeinket. Már csak tizenkettő maradt meg. Ha még néhány napelemünk kiesik, végünk![/p]
        [p]– Azokat az őrült óóólokat miért nem öli meg a napfény? – kérdezed elcsodálkozva.[/p]
        [p]– Nem tudjuk – feleli Primőr. – De elképzelhető, hogy az, ami megőrjítette őket, megváltoztatta a szervezetüket. Most már nem árt nekik a napfény.[/p]
        [p]Ráállsz, hogy segítesz az óóóloknak. Cserébe megígérik, hogy kijavítják 5-SI-t, és rendbe hozzák a számítógépedet.[/p]
        [p]Aztán átmész a napos oldalra. Ijesztő hely, villámok cikáznak az égbolton. Elrejtőzöl a legnagyobb napelem közelében, és vársz. Az őrült óóólok támadnak. Te azonban felkészülten várod őket. Megbénítod őket a pulzároddal, majd visszaviszed őket Oóólalába. Amikor az orvosok megvizsgálják a bajkeverőket, aprócska rovarokat találnak a bőrükbe fúródva. A napfény hatására ezek a rovarok olyan mérget fejlesztenek, amely elveszi az áldozatok eszét. Azonnal érintkezésbe lépsz a [em]Nebulá[/em]val. Szövetségméretű akciót indítanak a rovarok kiirtására. Téged pedig az óóólok nemzeti hősükké avatnak.[/p]
    </text>
    <next id="115*107">Befejezted küldetésedet</next>
  </p>
  <p id="108">
    <text>
        [p class="inlineImage" data-img="94"][/p]
        [p]Azok a fények lehetnek tábortüzek, de tűzhányók is. „Mindegy, akármik legyenek – mondod magadban –, ahol a fény, ott az élet! Irány tehát a fényes oldal!”[/p]
        [p]Leteszed a [em]Challengert[/em] egy sík, köves talajú területen. Ahogy kitekintesz az acélüveg ablakon, elégedett, jó érzés fog el. A síkságot mérföldes átmérőjű, széles, színes, koncentrikus körök tarkítják. Ez csak intelligens lények keze műve lehet![/p]
        [p]Ahogy azonban kiszállsz az űrrepülőből, elfog valami bizonytalan balsejtelem. Mintha valahol láttad volna már ezt a mintát![/p]
        [p]Felrémlenek előtted űrkadétéveid. Koncentrikus körök… Síkságok… Fények…[/p]
        [p]– Az ősanyagra! – Hirtelen rádöbbensz, honnan olyan ismerősek azok a körök! A javítóbolygó utáni legközelebbi csillagrendszer a Wastron-5, ott próbálják ki a [em]Nebula[/em] minden fegyverrendszerét.[/p]
        [p]Egy célbolygón vagy! Azok a fények robbanások fényei. Valami már süvölt is feléd az égen. A céltábla kellős közepén landoltál, és egy pillanat múlva üdvözölhetitek egymást egy negatronlövedékkel.[/p]
        [p class="end"]VÉGED![/p]
    </text>
    <victory />
  </p>
  <p id="109">
    <text>
        [p]Leülsz. Szinte varázslatos módon a gondolatszék a testedhez igazítja magát… nagyon is szorosan! A karod, a lábad valahogy belesüllyed! Mozdítani sem bírod. Ahogy rángatod magad, kinyílik fölötted a mennyezetet. Egy korong ereszkedik lefelé, a fejed irányában.[/p]
        [p]– Lehet, hogy agyszonda! – zümmögi 5-SI. – Kezdjem a teleportálást?[/p]
        [p]– Van egy másik ötletem – mondod. – Először kapcsoljunk át gondolatátvitelre. Úgy senki sem hallja, amit mondunk![/p]
        [p]– [em]Rendben, főnök. Átkapcsolás megtörtént.[/em][/p]
        [p]– [em]Jól van. Tehát mielőtt az a korong a fejemhez érne, kapcsold be a pszi-pajzsomat![/em][/p]
        [p]– [em]De főnök, az az agyszonda automatikus és szupergyors! Zárlatot csinálhat a pajzsban. Hadd próbáljak meg én összekapcsolódni vele, majd én elintézem![/em][/p]
        [p]Föltekintesz. A korong már majdnem a fejedhez ér…[/p]
    </text>
    <next id="64">Ha bízol benne, hogy pszi-pajzsod megvéd a korongtól</next>
    <next id="66">Ha úgy döntesz, hogy 5-SI kerüljön inkább alája</next>
  </p>
  <p id="110">
    <text>
        [p]Úgy döntesz, megkockáztatod az adást. A legrosszabb, ami történhet, hogy nem működik az adó.[/p]
        [p]Másnapra meghirdetik a rendkívüli Kitárulkozást. Minden többszemű részt vesz rajta, sőt 5-SI és az Igazdroidok is.[/p]
        [p]Összegyűltök a két nagy hegy közötti völgyben. Vanádium felszólítja népét, hogy összpontosítsák gondolataikat a Nagy Idegen Lényre.[/p]
        [p]Bekapcsolod az adót. Az adó összegyűjti valamennyi többszemű gondolathullámait, és felerősítve kisugározza őket az ég felé. Az üzenet ennyi: „Kíméld meg galaxisunkat! Haladj egy másik világegyetemen át!”[/p]
        [p]Pár óra múlva nem mindennapi látvány tanúja vagy.[/p]
        [p]A bolygó egét fedő, sokszínű felhőrétegen át egy kép tűnik föl. Egy iszonyú méretű lény halad át a Titokzatos Zónán, majd a lyukon át eltűnik egy másik világegyetemben.[/p]
        [p]Nem tudod, visszatér-e valaha az a lény. De abban bizonyos vagy, hogy eljutott hozzá az üzenet, mert az űrtébolynak mindenütt vége szakad. A zóna nyomtalanul eltűnik.[/p]
    </text>
    <next id="115*110">Teljesítetted küldetésedet</next>
  </p>
  <p id="111">
    <text>
        [p]Szükséged van a tébolyvető titkára, végül is ezért küldött a [em]Nebula[/em]. A dokumentációja nélkül a szövetség semmiképpen sem létesíthet zavaró erőteret ellene.[/p]
        [p]– Szondázz tovább, 5-SI! – mondod. – De mihelyt minden információt tároltál, pucolás![/p]
        [p]– Rendben, főnök![/p]
        [p]Elfordulsz, hogy a mikropulzároddal sakkban tarthasd a többi robotot. Ez hiba volt. Egy másodperc töredéke alatt 6-SI karja belecsusszan 5-SI oldalán egy csatlakozóba. Rémülten nézed, ahogy 5-SI fényei pislákolni kezdenek, majd kihunynak. Aztán 5-SI csörömpölve a földre zuhan.[/p]
        [p]6-SI megfordul a tengelye körül.[/p]
        [p]– Semmi baj, főnök! – füttyögi. – Csak semmi pánik! Én vagyok az, 5-SI! Egy kis csellel átvettem az irányítást 6-SI teste fölött. Gyere csak utánam, kijutunk innét![/p]
        [p]Ránézel 5-SI mozdulatlanul heverő testére, aztán 6-SI-re, aki most azt állítja, hogy 5-SI. Kelepce?[/p]
    </text>
    <next id="63">Ha megbízol 6-SI-ben (vagy 5-SI?)</next>
    <next id="39">Ha úgy gondolod, 6-SI csapdába akar csalni</next>
  </p>
  <p id="112">
    <text>
        [p class="inlineImage" data-img="112"][/p]
        [p]Úgy érzed, túl erős a gyűlölség az egyszeműek és a többszeműek között. Képtelenség volna békét teremteni. Úgy határozol, inkább meg kell építeni a hatalmas agyhullámadót.[/p]
        [p]Hónapokig tartó munka után végre befejezés előtt áll a mű! Az adó antennája gigászi pókhálóként húzódik a bolygó két legmagasabb hegycsúcsa között.[/p]
        [p]Éppen ki akarnátok próbálni, amikor észreveszed, hogy egyszeműek kis csoportja lopakodik át a védővonalon. Bombákat cipelnek! Fel akarják robbantani az adót![/p]
    </text>
    <next id="15"></next>
  </p>
  <p id="113">
    <text>
        [p]Amikor magadhoz térsz, bírósági tárgyalóteremben ülsz. Hideg van, mint egy jégveremben. A mennyezetről jégcsapok lógnak. Fegyveres őrök vesznek körül, leheletük zúzmarásan csillog. Klaang királynő szól hozzád trónusáról, a magasból: – Így hát fölfedezte, hogy Protomin-növényeink betegek! Szerencsétlen! Nem hagyhatjuk, hogy ez a [em]Nebula[/em] tudomására jusson! A Protomin-termelés az egyetlen jövedelemforrásunk. Ha a szövetség bezáratja a farmokat, nekünk befellegzett![/p]
        [p]– Csak egy kérdésem van, Klaang. Miért nem árt a gomba a cryoniaknak?[/p]
        [p]– Egyszerű okból – feleli a királynő. – A gomba nem tesz kárt a fagypont alatti testhőmérsékletű lényekben, így bennünk sem. Ezért nem jöttünk rá mi sem, hogy veszélyes, csak amikor már késő volt.[/p]
        [p]– Mi lesz velem és 5-SI-vel? – szegezed neki a kérdést.[/p]
        [p]– Maga dönthet a sorsa felől. Vagy kitöröljük az emlékezetét, vagy elmehet dolgozni egy Protomin-farmra. Persze ha a farmot választja, ott napok alatt halálra fagy. Ami a robotját illeti, őt itt tartjuk, nehogy segítsen magának…[/p]
        [p]Mindkét lehetőség egyformán szörnyű. De melyik adhat talán esélyt a szökésre?[/p]
    </text>
    <next id="43">Ha ki akarod töröltetni az emlékezetedet</next>
    <next id="53">Ha a farmon akarsz dolgozni</next>
  </p>
  <p id="114">
    <text>
        [p]– Fel kell töltenünk az energiatárolóinkat, 5-SI – mondod. – Ez az egyetlen reményünk. De hogyan?[/p]
        [p]– Könnyebben, mint hinnéd, főnök! – feleli 5-SI sárga pislantással. – Szerencsénk van.[/p]
        [p]– Hogyhogy?[/p]
        [p]– Minden energiánk a kozmikus sugárzásból jön. És a sugárzás a bolygók mágneses pólusai fölött a legerősebb. Mi pedig éppen…[/p]
        [p]– …az Atreus-7 mágneses pólusánál vagyunk! – kiáltod.[/p]
        [p]– Ott bizony. Olyan erős a sugárzás, hogy percek alatt feltölthetjük a tárolókat![/p]
        [p]– Akkor lehet, hogy foglyul ejthetjük a spirálist – mondod. – Vagy hagyjuk békén, és menjünk egyenesen a szurdokhoz?[/p]
        [p]– Nem tudom, melyik a jobb – mondja 5-SI.[/p]
        [p]Gyorsan fetöltitek az energiatárolókat. Három perc múlva a spirális felétek indul! Mi a terved?[/p]
    </text>
    <next id="45">Ha foglyul akarod ejteni a spirálist</next>
    <next id="46">Ha kitérsz az útjából, és egyenesen a szurdokhoz mégy</next>
  </p>
  <p id="115*17" display="115">
    <text>
        [p class="inlineImage" data-img="115"][/p]
        [p]SIKERÜLT, FŐNÖK![/p]
        [p]Pontszámod: 1 625 009[/p]
        [p]Gratulálunk! Letetted az űrfelderítői mestervizsgát! Űrkapitány vagy![/p]
    </text>
    <victory />
  </p>
  <p id="115*45" display="115">
    <text>
        [p class="inlineImage" data-img="115"][/p]
        [p]SIKERÜLT, FŐNÖK![/p]
        [p]Pontszámod: 4 983 210[/p]
        [p]Gratulálunk! Letetted az űrfelderítői mestervizsgát! Űrkapitány vagy![/p]
    </text>
    <victory />
  </p>
  <p id="115*87" display="115">
    <text>
        [p class="inlineImage" data-img="115"][/p]
        [p]SIKERÜLT, FŐNÖK![/p]
        [p]Pontszámod: 3 286 347[/p]
        [p]Gratulálunk! Letetted az űrfelderítői mestervizsgát! Űrkapitány vagy![/p]
    </text>
    <victory />
  </p>
  <p id="115*28" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 978 542[/p][p]Ha Polaris kapitánynak helyettesre lesz szüksége, tudni fogja, kinek szóljon.[/p]</text>
    <victory />
  </p>
  <p id="115*44" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 711 049[/p][p]Ha Polaris kapitánynak helyettesre lesz szüksége, tudni fogja, kinek szóljon.[/p]</text>
    <victory />
  </p>
  <p id="115*72" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 509 883[/p][p]Ha Polaris kapitánynak helyettesre lesz szüksége, tudni fogja, kinek szóljon.[/p]</text>
    <victory />
  </p>
  <p id="115*73" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 621 909[/p][p]Ha Polaris kapitánynak helyettesre lesz szüksége, tudni fogja, kinek szóljon.[/p]</text>
    <victory />
  </p>
  <p id="115*103" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 437 750[/p][p]Ha Polaris kapitánynak helyettesre lesz szüksége, tudni fogja, kinek szóljon.[/p]</text>
    <victory />
  </p>
  <p id="115*107" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 803 101[/p][p]Ha Polaris kapitánynak helyettesre lesz szüksége, tudni fogja, kinek szóljon.[/p]</text>
    <victory />
  </p>
  <p id="115*31" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 21 666[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*43" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 79 128[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*50" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 50 233[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*59" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 37 864[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*63" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 68 993[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*105" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 81 300[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*110" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 47 028[/p][p]Nem rossz! De azért tölts el egy kis időt a [em]Nebula[/em] kiképző számítógépével![/p]</text>
    <victory />
  </p>
  <p id="115*4" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 7 790[/p][p] A további értesítésig járőrszolgálatra vagy rendelve a kisbolygó-övezetbe. [/p]</text>
    <victory />
  </p>
  <p id="115*42" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 4 113[/p][p] A további értesítésig járőrszolgálatra vagy rendelve a kisbolygó-övezetbe. [/p]</text>
    <victory />
  </p>
  <p id="115*95" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 3 281[/p][p] A további értesítésig járőrszolgálatra vagy rendelve a kisbolygó-övezetbe. [/p]</text>
    <victory />
  </p>
  <p id="115*29" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 625[/p][p] Vissza az űrfelderítői tanfolyamra! [/p]</text>
    <victory />
  </p>
  <p id="115*106" display="115">
    <text>[p class="inlineImage" data-img="115"][/p][p]SIKERÜLT, FŐNÖK![/p]
        [p]Pontszámod: 384[/p][p] Vissza az űrfelderítői tanfolyamra! [/p]</text>
    <victory />
  </p>
</content>