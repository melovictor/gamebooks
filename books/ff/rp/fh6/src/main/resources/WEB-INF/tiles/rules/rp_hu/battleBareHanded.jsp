<%@page pageEncoding="utf-8" contentType="text/html; charset=utf-8"%>
<h2>Fegyver nélküli harc</h2>

<p>Mivel számukra tilos a fegyverviselés, az emberek magas szintre fejlesztették a fegyver nélküli harcot. Pontosan ismered az emberi és a háromféle árkád test sebezhető pontjait; tudod, hogyan használhatod leghatékonyabban a saját testedet, és hogyan fordíthatod az ellenfeled lendületét és erejét saját maga ellen. Ha elveszted a lézerkardodat, vagy a megfelelő lapon utasítást kapsz rá, fegyver nélküli harcban kell megküzdened az ellenfeleiddel. A fegyver nélküli harc ugyanolyan, mint a fent ismertetett közelharc, egyetlen dolog kivételével, ez pedig az „azonnali halál'' szabálya:</p>
<p>Amikor a támadóerőd nagyobb, mint az ellenfeledé, dobj egy kockával. Ha 1&ndash;5-öt dobsz, csökkentsd az ellenfeled <span class="attribute">ÉLETEREJÉT</span> a szokásos módon. Ha azonban 6-ost dobsz, az ellenfeled nem tudott megakadályozni abban, hogy egy érzékeny pontot találj a testén: az ellenfeled azonnal vagy meghal, vagy elájul. Mindkét esetben a harc rögtön véget ér. Ez a szabály általában csak rád vonatkozik: az árkádok nem annyira képzett harcosok, hogy ilyesmire képesek legyenek. Ha olyan ellenféllel kerülsz szembe, aki szintén rendelkezik ezzel a tudással, a könyv megfelelő lapja figyelmeztetni fog erre.</p>
