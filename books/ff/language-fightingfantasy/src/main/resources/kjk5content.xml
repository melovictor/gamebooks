<?xml version="1.0" encoding="utf-8"?>
<content xmlns="http://gamebooks.zagor.hu" xmlns:xsi="http://www.w3.org/2001/XMLSchema-instance" xsi:schemaLocation="http://gamebooks.zagor.hu http://zagor.hu/xsd/ff.xsd">
  <p id="back_cover">
    <text>
        [p class="ffBackCoverTitle"]Könyv és játék az, amit a kezedben tartasz. A főhős TE vagy.[/p]
        [p]Mióta csak élsz, azt hallod, hogy ez a vidék undorító élőlényekkel benépesített, szörnyű hely. De az a hír járja, hogy a mocsár igazi veszélye nem az itt élő teremtményekben rejlik, s nem is a varázslókban vagy az ösvényeken kísértő gonosz szellemekben keresendő. Nem; az ok, amiért a Skorpiók Mocsarából csak oly kevesen tértek vissza, egészen más. A mocsarat számtalan kanyargós ösvény szeli át. Eddig még senkinek sem sikerült megrajzolnia az utak térképét, vagy elmesélnie a mocsárvilág életét. Talán TE leszel az...[/p]
        [p]TE döntöd el, mikor, melyik utat választod, milyen csellel kerülsz ki a csapdákból, melyik teremtménnyel csapsz össze.[/p]
        [p class="inlineImage"][img src="resources/ff8/intro.jpg" /][/p]
    </text>
    <next id="generate" />
  </p>
  <p id="generate" display="Karakter létrehozása">
    <text>
        [p][span class="ffAttribute"]Ügyesség[/span]: [span id="ffSkill"]dobj egy kockával és adj 6-ot a dobott számhoz[img src="resources/ff/dice1.gif" class="ffDice" /].[/span][/p]
        [p][span class="ffAttribute"]Életerő[/span]: [span id="ffStamina"]dobj két kockával és adj 12-t a dobott számhoz[img src="resources/ff/dice2.gif" class="ffDice" /].[/span][/p]
        [p][span class="ffAttribute"]Szerencse[/span]: [span id="ffLuck"]dobj egy kockával és adj 6-ot a dobott számhoz[img src="resources/ff/dice1.gif" class="ffDice" /].[/span][/p]
        [button data-generator-button="ff"]Karakter létrehozása[/button]
    </text>
    <next id="background"></next>
  </p>
  <p id="background" display="Háttértörténet">
    <text>
        [p]Kalandokban edzett ember vagy, aki soha nem rettent vissza a veszélytől. De bolond nem vagy, és mindig is tudtad, milyen veszélyekkel jár, ha beteszed a lábad a Skorpiók Mocsarába. Mióta csak élsz, azt hallod, hogy ez a vidék undorító élőlényekkel benépesített, szörnyű hely. De az a hír járja, hogy a mocsár igazi veszélye nem az itt élő teremtményekben rejlik, s nem is a varázslókban vagy az ösvényeken kísértő gonosz szellemekben keresendő.[/p]
        [p]Nem; az ok, amiért a Skorpiók Mocsarából csak oly kevesen tértek vissza, egészen más. A mocsarat számtalan kanyargós ösvény szeli át. Eddig még senkinek sem sikerült megrajzolnia az utak térképét, vagy elmesélnie a mocsárvilág életét. Sátáni köd takarja el az eget, és megakadályozza, hogy a csillagok állása alapján lehessen tájékozódni. Ha egyszer az ember bekerül a mocsárba, az iránytű sem segít: mindig csak körbepörög, északra, nyugatra, délre, majd délkeletre mutat, és tulajdonosát is körök leírására kényszeríti mindaddig, míg az illető össze nem esik a kimerültségtől.[/p]
        [p]Mindeddig sikeresen távol tartottad magad e mocsárvilágtól. Egy váratlan esemény azonban gyökeresen megváltoztatja az életedet… A Király úton sétálva egy öregasszonyt veszel észre a földön, a porban fekve. Karjaidba emeled, és egy árnyas helyre viszed, ahol vízzel kínálod. Hamarosan magához tér, de mégis elkíséred a következő városig, hogy megbizonyosodj róla, nem történik-e vele valami baj útközben.[/p]
        [p]A város piacterén elbúcsúzol tőle. - Isten áldjon a kedvességedért - mondja, miközben átnyújt neked egy látszólag egyszerű [span class="takeItem" data-id="3003" data-amount="1"]Rézgyűrűt[/span]. - Viseld egészséggel, jó szívvel adom! A gyűrű megvéd attól, hogy eltévedj! - Amikor a gyűrűt felhúzod, érzed, hogy lötyög az ujjadon. Egy óra múlva, amikor már ismét a főúton sétálsz, észreveszed, hogy a gyűrű, alakját megváltoztatva, most már szorosan simul az ujjadhoz. Varázsgyűrű van a kezeden! Vándorlásod során egyre többet tudsz meg a Rézgyűrű varázserejéről. Az öregasszony minden bizonnyal egy Jótündér volt, aki komolyan gondolta áldását. Mindaddig, amíg az ujjadon van a gyűrű, tudni fogod, merre van észak. Még a legsötétebb erdő mélyén vagy egy város kacskaringós útjain sem fogsz eltévedni. Mi több, a gyűrű melegedni kezd minden olyan esetben, ha gonosz emberrel találkozol, még akkor is, ha az barátságosan üdvözöl téged. Egy hetet töltesz el az erdei banditák között, akik elég durva fickók, de a maguk módján becsületesek… és a gyűrű hideg marad. A barlangokban a gyűrű megvéd a gonosz varázslóktól és egyéb halandóktól. A városokban észreveszed, hogy egyetlen agyafúrt tolvaj vagy hazug kereskedő sem képes becsapni téged. Az öregasszony ajándéka valóban igen értékes egy olyan kalandokat kedvelő embernek, mint amilyen te vagy. Úgy gondolod ezek után, hogy a gyűrűt érdemes lenne valami olyan helyen kipróbálni, ahol valóban hasznát vehetnéd varázserejének. A Skorpiók Mocsarának, ennek az iszonyatos útvesztőnek a feltérképezését, amire eddig még senki nem volt képes, épp megfelelő feladatnak találod. És hasznosnak is! A várható dicsőségre és gazdagságra gondolva nekivágsz a Skorpiók Mocsara rejtélyes, veszedelmes világának.[/p]
    </text>
    <gatherItem id="defWpn" />
    <gatherItem id="1001" />
    <gatherItem id="3001" />
    <gatherItem id="3002" />
    <next id="1"></next>
  </p>
  <p id="1">
    <text>
        [p]Az ösvény, melyen el kell indulnod, igen hosszú, ugyanis a Skorpiók Mocsara a királyság legtávolabbi zugában fekszik, a nyugati végeken. Utad során sok olyan élményben lesz részed, amelyet egy kevésbé tapasztalt vándor kockázatos kalandorságnak ítélne. Számodra viszont az Orkokkal vagy Goblinokkal való küzdelem, a gonosz varázslók megsemmisítése vagy az óriásfarkasok leteperése megszokott napi feladat. Nyugat felé haladva észreveszed, hogy a környező hegyeket lassan dombok váltják fel, majd azokat sík mezők, melyek egy idő után nedvessé, süppedőssé válnak. Már tudod, hogy a Skorpiók Mocsara nem lehet messze![/p]
        [p]Amikor elérsz Láphatár városkába, senki sem figyel fel rád. Sok utazó megfordul itt. Erős sisakod és éles kardod elárulja ugyan, hogy jó harcos vagy, akivel nem lehet tréfálni, de ez itt megszokott dolog. Amikor a helyi kocsmában előadod a tervedet, hogy felkutatod a mocsarat, hallgatóid megdöbbennek. Köréd gyűlnek, miközben széttologatják az ütött-kopott lócákat, hogy helyet csináljanak neked. A mocsár, mondják, sok hozzád hasonló fickó csontjait őrzi! Nemcsak úttalan útjai meg az ott élő férgek, szörnyek és éhező banditák miatt veszélyes az a hely, hanem a magukat Mestereknek nevező varázslók egy csoportja miatt is, akik a Skorpiók Mocsarát saját tulajdonuknak tekintik. Egyikük - egy jól megtermett, pocakos férfi, akit két hatalmas szürke farkas kísér - itt járt ebben a kocsmában a múlt héten. Nem beszélt sokat, mesélik a téged körülvevők, de nem úgy festett, mint aki szívesen fogadna holmi betolakodót! A beszélgetés során egyre inkább úgy érzed: a városka lakói meg vannak győződve róla, hogy a mocsárban leled halálodat. - Nem engedhetjük, hogy oda menj! - mondják. Egyikük még azt is meg merészeli tenni, hogy a válladra téve kérges kezét visszatartson, amikor elindulsz az ajtó felé. Mit teszel?[/p]
    </text>
    <next id="48">Párbajra hívod ki őket arcátlanságuk miatt?</next>
    <next id="95">Udvariasan közlöd velük, hogy elhatározásodon nem változtatsz?</next>
  </p>
  <!-- 2 -->
  <!-- 3 -->
  <!-- 4 -->
  <!-- 5 -->
  <!-- 6 -->
  <!-- 7 -->
  <!-- 8 -->
  <!-- 9 -->
  <!-- 10 -->
  <!-- 11 -->
  <!-- 12 -->
  <!-- 13 -->
  <!-- 14 -->
  <!-- 15 -->
  <!-- 16 -->
  <!-- 17 -->
  <!-- 18 -->
  <!-- 19 -->
  <!-- 20 -->
  <!-- 21 -->
  <!-- 22 -->
  <!-- 23 -->
  <!-- 24 -->
  <!-- 25 -->
  <!-- 26 -->
  <!-- 27 -->
  <!-- 28 -->
  <!-- 29 -->
  <!-- 30 -->
  <!-- 31 -->
  <!-- 32 -->
  <!-- 33 -->
  <!-- 34 -->
  <!-- 35 -->
  <!-- 36 -->
  <!-- 37 -->
  <!-- 38 -->
  <!-- 39 -->
  <!-- 40 -->
  <!-- 41 -->
  <!-- 42 -->
  <!-- 43 -->
  <!-- 44 -->
  <!-- 45 -->
  <!-- 46 -->
  <!-- 47 -->
  <!-- 48 -->
  <!-- 49 -->
  <!-- 50 -->
  <!-- 51 -->
  <!-- 52 -->
  <!-- 53 -->
  <!-- 54 -->
  <!-- 55 -->
  <!-- 56 -->
  <!-- 57 -->
  <!-- 58 -->
  <!-- 59 -->
  <!-- 60 -->
  <!-- 61 -->
  <!-- 62 -->
  <!-- 63 -->
  <!-- 64 -->
  <!-- 65 -->
  <!-- 66 -->
  <!-- 67 -->
  <!-- 68 -->
  <!-- 69 -->
  <!-- 70 -->
  <!-- 71 -->
  <!-- 72 -->
  <!-- 73 -->
  <!-- 74 -->
  <!-- 75 -->
  <!-- 76 -->
  <!-- 77 -->
  <!-- 78 -->
  <!-- 79 -->
  <!-- 80 -->
  <!-- 81 -->
  <!-- 82 -->
  <!-- 83 -->
  <!-- 84 -->
  <!-- 85 -->
  <!-- 86 -->
  <!-- 87 -->
  <!-- 88 -->
  <!-- 89 -->
  <!-- 90 -->
  <!-- 91 -->
  <!-- 92 -->
  <!-- 93 -->
  <!-- 94 -->
  <p id="95">
    <text>
        [p]A városka lakói rosszallóan ingatják ugyan a fejüket, amikor elindulsz az ajtó felé, de már nem tartóztatnak. Ám mielőtt elérnéd az ajtót, egyikük elállja az utadat. Alacsony, középkorú, fekete kecskeszakállas férfi áll előtted. Először farmernak nézed, de úgy látod, nagyobb érdeklődést mutat irántad, mint azt egy közönséges farmer tenné. Megfogja a karodat, és a kocsma egyik sarkában lévő asztalhoz vezet. A többiek tovább beszélgetnek, te pedig kíváncsian várod, milyen mondanivalója van számodra ennek a nyugodt férfinak. Bemutatkozik: - Gronarnak hívnak - mondja. - Ha valóban szembe akarsz szállni a mocsár uraival, valami komoly célt kell kitűznöd magad elé, nem elegendő az, hogy vaktában feltérképezd a mocsarat, vagy hogy megküzdj az ott élő fenevadakkal.[/p]
    </text>
    <next id="240">Ha igazat adsz neki</next>
    <next id="122">Ha nem</next>
  </p>
</content>
