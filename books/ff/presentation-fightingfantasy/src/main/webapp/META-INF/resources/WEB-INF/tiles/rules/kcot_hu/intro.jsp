<%@page pageEncoding="utf-8" contentType="text/html; charset=utf-8"%>
<h1>Bevezetés</h1>

<p><em>Kharé &ndash; a Csapdák Kikötővárosa</em> a Kaland-Játék-Varázslat sorozat második kötete, amely <em>A Shamutanti dombokat</em> követi. Ennek a sorozatnak egyes köteteit azonban külön-külön is játszhatjátok, anélkül hogy az előző kötetet ismernétek.</p>

<p>Ha új játékosa vagy a Kaland-Játék-Varázslat sorozatnak, akkor elképzelhető, hogy szeretnél megismerkedni a kalandjáték elejével is. Az első könyv, amely <em>A Shamutanti dombok</em> címet viseli, otthonodból, Analandból vezet el Kakhabad zord vidékeire, ahol varázstudományod segít át a veszélyes helyzeteken.</p>

<p>Kharé valójában kerek történet önmagában is. Az új játékosok a könyvben megtalálják az összes információt, valamint a Kalandlapot, amelyre a játékhoz szükségünk lesz. Azok az olvasók viszont, akik a kalandsorozat második állomásánál tartanak, nyugodtan átugorhatják a játékszabályt, és azonnal belevághatnak a történetbe, amely kalandozásunk második színhelyére vezeti őket.</p>

<p>Az új játékosok ebben a könyvben is megtalálnak minden szükséges adatot arra vonatkozóan, hogy miképp tudják harcosként megvívni csatájukat az ellenfeleikkel. Ha azonban a varázslatokban jobban megbízol, mint a kardodban, akkor indulás előtt át kell tanulmányoznod a kötet végén található Varázslatok Könyvét. Azok az olvasók, akik már az első két könyvön túljutottak és ismerik a szabályokat, nyugodtan belevethetik magukat a kalandokba. Jellemzőiket, pontjaikat, felszerelési tárgyaikat és tudásukat magukkal hozták sorozatunk előző köteteiből.</p>
