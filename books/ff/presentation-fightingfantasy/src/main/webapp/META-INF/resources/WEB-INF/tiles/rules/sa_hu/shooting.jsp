<%@page pageEncoding="utf-8" contentType="text/html; charset=utf-8"%>
<h2>Tűzharc</h2>

<p>A harc menete plazmavetők, gránátok és elektromos korbácsok esetén a következő:</p>

<ol>
  <li>Ha a könyv felhívja a figyelmedet rá, használhatsz gránátot. Ha gránátot használsz, a robbanási körzetben lévő minden egyes áldozat számára dobj egyet a kockával, és vond le az <span class="attribute">ÉLETEREJÉBŐL</span> az eredményt.</li>
  
  <li>Ha elhajítottad a gránátot és az ellenfeleid közül valaki még mindig életben maradt, tűzharcba vagy közelharcba bocsátkozhatsz vele (mindig, amilyet a könyv előír).</li>
  
  <li>Egy tűzharc kör a következő módon zajlik:</li>
  
  <li>Dobj két kockával. Ha az eredmény <em>nagyobb vagy ugyanannyi</em>, mint az <span class="attribute">ÜGYESSÉGED</span>, nem találtál. Ha az eredmény <em>kisebb</em> az <span class="attribute">ÜGYESSÉGEDNÉL</span>, eltaláltad és ezáltal megsebezted az ellenfeledet – vonj le tőle annyi pontot, amennyit a fegyver sebzett (a fegyverek listája egy kicsit előrébb látható).</li>
  
  <li>Ha az ellenfeled <span class="attribute">ÉLETEREJE</span> elérte a nullát, ellenfeled meghalt.</li>
  
  <li>Ha a lövésed után még életben van, akkor viszonozza a tüzet, dobj két kockával. Ha az eredmény <em>nagyobb vagy ugyanannyi</em>, mint az ellenfeled <span class="attribute">ÜGYESSÉGE</span>, akkor nem talált. Ha az eredmény <em>kisebb</em>, mint az ellenfeled <span class="attribute">ÜGYESSÉGE</span>, akkor eltalált – ha a lövés átüti a páncélzatodat, vond le az <span class="attribute">ÉLETERŐDBŐL</span> a fegyvernek megfelelő sebzést. Ha az ellenfél fegyveréről külön nem esik szó, tekintsd úgy, mintha egy plazmavető lenne nála.</li>
  
  <li>Ismételd meg a 6. lépést minden életben maradt ellenfeledre (ha többen is vannak).</li>
  
  <li>Ha még nem öltek meg, kezdjetek új kört a 4. ponttól.</li>
  
</ol>

<p><em>Megjegyzés</em>:  Ha egynél több ellenféllel küzdesz, akkor a listában az első helyen állóra kell lőnöd, és csak akkor lőhetsz a következőre, ha már meghalt. Ha fegyver nélkül keveredsz tűzharcba, minden egyes találattal 1 pontot sebzel az ellenfeleden: hiszen mestere vagy a fegyver nélküli harcnak is.</p>
