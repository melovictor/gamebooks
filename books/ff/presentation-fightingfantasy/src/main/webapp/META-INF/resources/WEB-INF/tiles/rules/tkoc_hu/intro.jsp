<%@page pageEncoding="utf-8" contentType="text/html; charset=utf-8"%>
<h1>Bevezetés</h1>

<p><em>A Királyok Koronája</em> a Kaland-Játék-Varázslat sorozat negyedik kötete, amely <em>A Shamutanti dombok</em>, a <em>Kharé &ndash; a Csapdák Kikötővárosa</em> és a <em>Hét Sárkánykígyó</em> című könyveket követi. A Kaland-Játék-Varázslat sorozat könyveit azonban úgy szerkesztettük, hogy minden egyes kalandkönyvet önállóan, egységes egészként is lehessen játszani, függetlenül attól, hogy az olvasó ismeri-e az előző részeket, vagy sem.</p>

<p>Ha új játékosa vagy a Kaland-Játék-Varázslat sorozatnak, akkor elképzelhető, hogy szeretnél megismerkedni a kalandjáték elejével is. Az első könyv, amely <em>A Shamutanti dombok</em> címet viseli, otthonodból, Analandból vezet el Kakhabad zord vidékeire, ahol varázstudományod segít át a veszélyes helyzeteken.</p>

<p><em>A Királyok Koronája</em> egy önmagában is játszható kaland. Feladatod, hogy megszerezd a Királyok Koronáját, melyet a Főmágus személyesen őriz a Mampang erődben. Mielőtt azonban leszámolnál a Főmágussal, az Erőd csapdáin és szörnyűségein kell átverekedned magad.</p>

<p>Az új játékosok ebben a könyvben is megtalálnak minden szükséges adatot arra vonatkozóan, hogy miképp tudják harcosként megvívni csatájukat az ellenfeleikkel. Ha azonban a varázslatokban jobban megbízol, mint a kardodban, akkor indulás előtt át kell tanulmányoznod a kötet végén található Varázslatok Könyvét. Azok az olvasók, akik már az első három könyvön túljutottak, és ismerik a szabályokat, nyugodtan belevethetik magukat a kalandokba. Jellemzőiket, pontjaikat, felszerelési tárgyaikat és tudásukat magukkal hozták sorozatunk előző köteteiből.</p>
