<%@page pageEncoding="utf-8" contentType="text/html; charset=utf-8"%>
<h2>A JÁTÉKKAL KAPCSOLATOS TUDNIVALÓK</h2>

<p>Három olyan út van, amely átvisz a Skorpiók Mocsarán. Minden egyes útvonalhoz egy adott ösvényen jutsz el, melyet nem árt követni. Készíts térképet utad során, és jól őrizd meg, mert megmentheti az életedet, és későbbi kalandjaid során is felbecsülhetetlen értékű lesz, ugyanis segítségével gyorsan túl jutsz majd a még fel nem derített részeken.</p>

<p>Nem találsz minden tisztáson kincset; gyakran kerülsz csapdába, vagy olyan teremtményekkel találkozol, amelyekkel meg kell küzdened. Számtalan téves út van... és az is előfordulhat, hogy eljutsz ugyan végcélodhoz, de ott mégsem találod meg azt, amit keresel.</p>

<p>Tudnod kell, hogy a fejezeteket nem szabad egymás utáni sorrendben olvasni, hanem mindig azt a fejezetet kell elolvasnod, amit az utasítás megad.</p>

<p>Minden egyes helyes útvonalon szinte akadálytalanul végig lehet menni, még akkor is, ha a kezdeti pontjaid száma alacsony! A lényeg az, hogy megtaláld az útvonalhoz vezető helyes ösvényt. Sok szerencse kísérjen utadon!</p>
