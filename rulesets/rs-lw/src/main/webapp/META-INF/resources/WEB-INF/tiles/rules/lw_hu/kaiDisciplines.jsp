<%@page pageEncoding="utf-8" contentType="text/html; charset=utf-8"%>

<h1>Kai Tanok</h1>

<p>Az évszázadok során a Kai szerzetesek mesteri szintre fejlesztették a harci tudományukat.
	Ezek a tudományok Kai tanok néven ismeretesek, és a Kai Uraknak ezeket kell megtanulni. Te csupán a
	felsorolt tanok közül ötöt sajátítottál el. Hogy melyik ez az öt, azt magad döntöd el. Minthogy
	veszélyes küldetésed során az összes tan nagy hasznodra lehet, óvatosan válassz. A megfelelő tan
	alkalmazása a megfelelő pillanatban megmentheti az életed.</p>

<p>Amikor kiválasztottad az öt tant, írd be őket az Akciótáblázatod megfelelő rubrikájába.
<h2>Álcázás</h2>

<p>Ez a tan lehetővé teszi, hogy a Kai Úr valósággal beleolvadjon a környezetébe. A szabadban
	észrevétlenül el tud rejtőzni a fák vagy a sziklák között, s úgy haladhat el az ellenség közelében,
	hogy az nem látja. Városban vagy falun a Kai Úr lakosnak látszik, a helyi nyelvet beszéli, és ez a
	képessége segíti biztos búvóhelyhez.</p>


<h2>Vadászat</h2>
<p>Ez a képesség teszi lehetővé, hogy a Kai Úr soha ne éhezzen a vadonban. Mindig tud élelmet
	vadászni magának kivéve, amikor pusztaságban vagy sivatagban van. A tan segítségével a Kai Úr
	lopakodva tudja megközelíteni a zsákmányát.</p>

<h2>Hatodik érzék</h2>
<p>Ez a képesség figyelmezteti a Kai Urat a leselkedő veszélyre. Egyben leleplezheti a kalandok
	során előbukkanó idegen személy vagy tárgy valós célját.</p>

<h2>Nyomkövetés</h2>
<p>Eme tan segítségével találja meg a Kai Úr a helyes ösvényt a vadonban, az adott személyt vagy
	tárgyat a városban, ennek a segítségével fejti meg a nyomok titkait.</p>

<h2>Gyógyítás</h2>
<p>
	Ennek a tannak a segítségével lehet visszaszerezni a harcban elvesztett <span class="attribute">szívóssági</span>
	pontokat. Ha ezt a képességet választod, hozzáadhatsz egy-egy <span class="attribute">szívóssági</span>
	pontot az eredményedhez a könyv minden egyes olyan számozott szakasza után, amelyiknél nem
	keveredtél harcba. (Csak akkor használható, ha <span class="attribute">szívóssági</span> pontjaid
	értéke már az eredeti összegük alá esett vissza.) Ne feledd, hogy a <span class="attribute">szívóssági</span>
	pontjaid összege nem emelkedhet a kiindulási összeg felé.
</p>

<h2>Fegyverforgatás</h2>
<p>
	A kai kolostorba belépő minden egyes növendéket kiképeztek egy-egy fegyver kiváló kezelésére. Ha a
	kai tanok közül a fegyverforgatást választod, úgy dobnod kell egy tízoldalú kockával, hogy
	kiderüljön, hogy az itt látható fegyverek közül, mely fegyvernek a forgatását tanultad meg. Ha
	ezzel a fegyverrel lépsz harcba, <span class="attribute">Harci Ügyességed</span> pontszámához adj
	hozzá 2-őt.
</p>
<ol start="0">
	<li>Tőr</li>
	<li>Lándzsa</li>
	<li>Buzogány</li>
	<li>Rövid kard</li>
	<li>Harci kalapács</li>
	<li>Kard</li>
	<li>Balta</li>
	<li>Kard</li>
	<li>Harci bot</li>
	<li>Pallos</li>
</ol>
<p>A tény, hogy mestere vagy egy bizonyos fegyver forgatásának, nem jelenti azt, hogy ezzel
	fegyverrel indulsz kalandos utadra. Ám kalandjaid során lehetőséged lesz fegyvert szerezni. Ha a
	balta forgatásában leszel jártas, nagy szerencséd van, hiszen Magányos Farkas ezt a fegyvert viszi
	magával kezdetektől fogva. (Részletesebben magyarázatot erről a felszerelésekről szóló részben
	olvashatsz.) Nem vihetsz magaddal 2 fegyvernél többet!</p>

<h2>Elmepajzs</h2>
<p>
	A Sötét Urak és számos más gonosz lény támadhat rád Elmecsapással. Az Elmepajzs Kai tudományának
	segítségével nem veszítesz <span class="attribute">szívóssági</span> pontot, ha ilyen támadás ér.
</p>
<p>Ha ezt a képességet választod, írd be az Akciótáblázatodba: Elmepajzs, nincs pontveszteség
	Elmecsapásos támadás esetén.</p>

<h2>Elmecsapás</h2>
<p>
	A Kai Úr ennek a tannak a segítségével, elméjének erejével képes megtámadni az ellenségét. A
	közönséges harci fegyverekkel együtt használható, és amikor ezt a képességedet használod, kettőt
	hozzáadhatsz a <span class="attribute">Harci Ügyesség</span> pontjaidhoz. A kalandok során
	felbukkanó lények közül azonban nem mindegyikben lehet kárt tenni Elmecsapás segítségével. Erre a
	kalandban mindig kapsz megfelelő utasítást.
</p>

<h2>Állat-testvériség</h2>
<p>Ez a tan képessé teszi a Kai Urat arra, hogy kommunikáljon bizonyos állatokkal, másokat pedig
	kiismerjen.</p>

<h2>Telekinézis</h2>
<p>Ennek a képességnek a segítségével a Kai Úr pusztán a koncentrációja segítségével képes
	kisebb tárgyakat mozgatni.</p>

<p>Ha sikeresen befejezel egy kalandot, a következő könyvben már eggyel több képességet
	birtokolsz. (Te választhatod ki, melyik legyen majd az!) Ez a plusz képesség, no meg azok a
	különleges tárgyak, amelyeket az előző könyvekben magadhoz vettél, segítenek majd Magányos Farkas
	következő kalandos útján.</p>
