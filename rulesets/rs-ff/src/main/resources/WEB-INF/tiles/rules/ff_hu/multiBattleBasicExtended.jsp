<%@page pageEncoding="utf-8" contentType="text/html; charset=utf-8"%>
<h2>CSATA EGYNÉL TÖBB TEREMTMÉNNYEL</h2>

<p>Ha egynél több lénnyel kerülnél egyszerre összeütközésbe, mindig közöljük veled a harcra vonatkozó utasítást az adott pont alatt. Néha egyszerre kell velük megküzdened, néha pedig mindegyikkel külön-külön.</p>
<p>Ha külön-külön kell harcolnod, akkor először játszd le a harcot a szokott módon az első ellenfeleddel. Amikor végzel vele, akkor folytasd a másodikkal, majd a harmadikkal, és így tovább, amíg mindegyikükkel nem végzel, vagy meg nem halsz.</p>
<p>Ha egyszerre kell harcolnod mindegyikükkel, akkor minden Harci Körben határozd meg külön-külön az összes résztvevő Támadóerejét. Az adott körben az okoz sebzést, akinek a legnagyobb a Támadóereje. Ha ez valamelyik ellenfeled, akkor te sebesülsz meg (ha ellenfeleid Támadóereje megegyezik, akkor is csak az egyikük talál el). Ha a tied a legnagyobb, úgy te okozol sebzést. Amennyiben a Támadóerőd megegyezik valamelyik ellenfeledével, úgy egyikőtök sem visz be sikeres találatot.</p>
